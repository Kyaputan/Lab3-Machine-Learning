คำอธิบายและวิเคราะห์ของฝ่ายจัดการ
บริษัท บีบีจีไอ จำกัด (มหาชน)
สำหรับผลการดำเนินงานประจำปี
สิ้นสุดวันที่ 31 ธันวาคม 2566
บทสรุปผู้บริหาร
Q4/2566 Q4/2565 YoY Q3/2566 QoQ 2566 2565 YoY
ปริมาณการจำหน่ายผลิตภัณฑ์เอทานอล (ล้านลิตร) 50.11 37.60 33% 40.63 23% 144.58 141.17 2%
ราคาเฉลี่ยเอทานอล อ้างอิง (บาท/ลิตร)* 30.21 29.53 2% 29.10 4% 29.38 27.38 7%
ปริมาณการจำหน่ายผลิตภัณฑ์ไบโอดีเซล (B100) (ล้านลิตร) 77.77 63.94 22% 66.95 16% 277.38 208.49 33%
ราคาเฉลี่ยไบโอดีเซล (B100) อ้างอิง (บาท/ลิตร)* 33.90 34.85 -3% 33.24 2% 33.84 46.34 -27%
*อ้างอิงราคาจากสำนักงานนโยบายและแผนพลังงาน (สนพ.) กระทรวงพลังงาน
ล้านบาท Q4/2566 Q4/2565 YoY Q3/2566 QoQ 2566 2565 YoY
รายได้จากการขาย 4,240 3,270 30% 3,526 20% 13,757 13,374 3%
กำไรขั้นต้น 193 112 72% 116 66% 441 464 -5%
กำไร (ขาดทุน) ส่วนที่เป็นของบริษัทใหญ่ 79 15 427% 2 4,785% 10 20 -52%
ภาพรวมเศรษฐกิจไทยปี 2566 ฟื้นตัวได้ช้ากว่าคาด และภัยแล้งกระทบผลผลิตข้าว อ้อย ปาล์มน้ำมัน มันสำปะหลัง
อย่างไรก็ดี การท่องเที่ยวเริ่มฟื้นตัว การบริโภคภาคเอกชนมีแนวโน้มฟื้นตัวต่อเนื่อง จากตลาดแรงงานฟื้นตัว และความเชื่อมั่นของ
ผู้บริโภคปรับตัวสูงขึ้น จากมาตรการกระตุ้นเศรษฐกิจและเยียวยาประชาชน อาทิเช่น การยกเว้นการยื่นวีซ่าของนักท่องเที่ยว
ต่างชาติ การปรับลดค่าไฟฟ้า การปรับลดราคาราคาน้ำมันดีเซลและราคาน้ำมันเบนซิน รวมถึงเกษตรกรมีรายได้สูงขึ้นจากราคา
สินค้าเกษตรที่สูงขึ้น ทำให้มีกำลังซื้อมากขึ้น และการส่งออกไทยที่ปรับตัวดีขึ้นต่อเนื่อง
ในส่วนของนโยบายภาครัฐเกี่ยวกับการส่งเสริมน้ำมันเชื้อเพลิงชีวภาพ คณะกรรมการบริหารนโยบายพลังงาน (กบง.)
ประกาศคงสัดส่วนผสมไบโอดีเซลในน้ำมันดีเซลหมุนเร็วเป็น บี7 ตลอดทั้งปี ในขณะที่ธุรกิจเอทานอลรัฐบาลมีแผนการยกเลิก
สนับสนุนแก๊สโซฮอล์ E85 จากกองทุนน้ำมัน ตั้งแต่ไตรมาส 4/2565 เป็นต้นมา ส่งผลให้ปริมาณความต้องการใช้เอทานอลปรับ
ลดลงตามลำดับ
1
สำหรับผลการดำเนินงานไตรมาส 4/2566 บริษัท บีบีจีไอ จำกัด (มหาชน) (“บริษัท”) และบริษัทย่อย มีรายได้รวมจาก
การขาย จำนวน 4,240 ล้านบาท ปรับเพิ่มขึ้น 30% YoY และเพิ่มขึ้น 20% QoQ มี EBITDA จำนวน 253 ล้านบาท ปรับเพ่มิ ขึ้น
75% YoY และเพิ่มขึ้น 50% QoQ มีกำไรส่วนที่เป็นของบริษัทใหญ่ จำนวน 79 ล้านบาท ทั้งนี้ ผลการดำเนินงานในแต่ละกลุ่ม
ธุรกิจ เป็นดังน ี้
▲YoY ▲QoQ
(-) ธุรกิจผลิตและจำหน่ายเอทานอล มีกำไรขั้นต้นปรับลดลง (+) ธุรกิจผลิตและจำหน่ายเอทานอล มีกำไรขั้นต้นปรับเพิ่มขึ้น
จากราคาต้นทุนวัตถุดิบที่ปรับเพิ่มขึ้น แม้จะมีปริมาณขายปรับ จากปริมาณขายที่ปรับเพิ่มขึ้น ตามแผนบริหารการขาย
เพิ่มขึ้นจากช่วงเดียวกันของปีก่อน 33%
(+) ธุรกิจผลิตและจำหน่ายไบโอดีเซล (B100) มีกำไรขั้นต้นปรับ (+) ธุรกิจผลิตและจำหน่ายไบโอดีเซล (B100) มีกำไรขั้นต้น
เพิ่มขึ้น จากปริมาณขายไบโอดีเซลที่ปรับเพิ่มขึ้น เป็นผลจาก ปรับเพิ่มขึ้น จากปริมาณขายไบโอดีเซลที่ปรับเพิ่มขึ้น เป็นผล
การที่บริษัท บางจาก คอร์ปอเรชั่น จำกัด (มหาชน) เข้าซื้อ จากการที่บริษัท บางจาก คอร์ปอเรชั่น จำกัด (มหาชน) เข้า
หลักทรัพย์ บริษัท เอสโซ่ (ประเทศไทย) จำกัด (มหาชน) ซึ่งได้ ซื้อหลักทรัพย์ บริษัท เอสโซ่ (ประเทศไทย) จำกัด (มหาชน)
เปลี่ยนชื่อภายหลังเป็น บริษัท บางจาก ศรีราชา จำกัด ซึ่งได้เปลี่ยนชื่อภายหลังเป็น บริษัท บางจาก ศรีราชา จำกัด
(มหาชน) หรือ BSRC (มหาชน) หรือ BSRC และเข้าสู่ฤดูกาลท่องเที่ยวและฤดูกาล
เก็บเกี่ยวผลผลิต
(+) ค่าใช้จ่ายในการขายและบริหาร ปรับลดลง จากการปรับลด (-) ค่าใช้จ่ายในการขายและบริหาร ใกล้เคียงกับไตรมาสก่อน
และควบคุมค่าใช้จ่ายอย่างมีประสิทธิภาพ หน้า
สำหรับผลการดำเนินงานป ี 2566 บริษัท บีบีจีไอ จำกัด (มหาชน) (“บริษัท”) และบริษัทย่อย มีรายได้รวมจากการขาย
จำนวน 13,757 ล้านบาท ปรับเพิ่มขึ้น 3% YoY มี EBITDA จำนวน 667 ล้านบาท ปรับเพิ่มขึ้น 9% YoY มีกำไรส่วนที่เป็นของ
บริษัทใหญ่ จำนวน 10 ล้านบาท ทั้งนี้ ผลการดำเนินงานในแต่ละกลุ่มธุรกิจ เป็นดังนี้
▲YoY
(-) ธุรกิจผลิตและจำหน่ายเอทานอล มีกำไรขั้นต้นปรับลดลง จากราคาต้นทุนวัตถุดิบที่ปรับเพิ่มขึ้น ทั้งราคากากน้ำตาล และราคา
มันสำปะหลัง
(+) ธุรกิจผลิตและจำหน่ายไบโอดีเซล (B100) มีกำไรขั้นต้นปรับเพิ่มขึ้น จากปริมาณขายไบโอดีเซลที่ปรับเพิ่มขึ้น จากการประกาศ
ปรับเพิ่มการผสมไบโอดีเซลจาก บี5 เป็น บี7 ตั้งแต่วันที่ 10 ตุลาคม 2565 เป็นต้นมา และผลจากการที่บริษัท บางจาก
คอร์ปอเรชั่น จำกัด (มหาชน) เข้าซื้อหลักทรัพย์ บริษัท เอสโซ่ (ประเทศไทย) จำกัด (มหาชน) ซึ่งได้เปลี่ยนชื่อภายหลังเป็น
บริษัท บางจาก ศรีราชา จำกัด (มหาชน) หรือ BSRC
(+) ค่าใช้จ่ายในการขายและบริหาร ปรับเพิ่มขึ้น จากค่าใช้จ่ายในการขายที่เพิ่มขึ้น ตามปริมาณขายไบโอดีเซลที่เพิ่มขึ้น และ
ค่าใช้จ่ายในการบริหารที่เพิ่มขึ้น จากการที่โรงงานผลิตเอทานอลมีการหยุดผลิตชั่วคราว จึงมีการโอนค่าใช้จ่ายดำเนินการเกี่ยวกับ
การหยุดผลิตเป็นค่าใช้จ่ายในการบริหาร นอกจากนี้ บริษัทย่อยมีการบันทึกค่างานที่ต้องชำระเพิ่มให้กับผู้รับเหมา อย่างไรก็ตาม
บริษัทย่อยมีการบันทึกรายได้อื่นเพิ่มเติม จากค่างานดังกล่าว ทำให้มีรายได้สุทธิจากค่าใช้จ่ายข้างต้น
2
เหตุการณ์สำคัญในไตรมาส 4/2566
บริษัท บีบีจีไอ เฟิร์มบ็อกซ์ ไบโอ จำกัด จัดพิธี Ground-Breaking เพื่อเริ่มดำเนินการก่อสร้างอย่างเป็นทางการ
เมื่อวันที่ 25 ธันวาคม 2566 บริษัท บีบีจีไอ เฟิร์มบ็อกซ์ ไบโอ จำกัด (BBFB) ในฐานะบริษัทร่วมทุนระหว่าง BBGI ร่วมกับ
Fermbox Bio โดย BBGI จะถือหุ้นในสัดส่วนไม่น้อยกว่าร้อยละ 75 และมีทุนจดทะเบียนไม่เกิน 444 ล้านบาท ได้จัดพิธี Ground
Breaking ในพื้นที่จังหวัดฉะเชิงเทรา เพื่อเริ่มดำเนินงานก่อสร้างโรงงาน Contract Development and Manufacturing
Organization หรือ CDMO อย่างเป็นทางการ โดยเป็นโรงงานเทคโนโลยีชีวภาพขั้นสูงเชิงพาณิชย์แห่งแรกในประเทศไทย และ
ภูมิภาคเอเชียตะวันออกเฉียงใต้ ซึ่งระยะแรกจะผลิตเอนไซม์ และขยายการผลิตไปยังผลิตภัณฑ์ด้านชีววิทยาสังเคราะห์ (Synbio)
อื่นๆ
BBGI ได้รับผลการประเมินหุ้นยั่งยืน หรือ SET ESG Ratings 2023 อยู่ในระดับ “AA”
BBGI ได้รับผลการประเมนิ หุ้นยั่งยืน หรือ SET ESG Ratings ประจำปี พ.ศ.2566 อยู่ในระดับ “AA” (คะแนนรวม 87) ตั้งแต่ปีแรก
หลังจากบริษัทเข้าจดทะเบียนในตลาดหลักทรัพย์แห่งประเทศไทย สะท้อนการดำเนินงานที่บริษัทฯ ได้ให้ความสำคัญในการพัฒนา
ธุรกิจอย่างยั่งยืนโดยคำนึงถึงสิ่งแวดล้อม ความรับผิดชอบต่อสังคม และ มีการบริหารงานตามหลักบรรษัทภิบาล
(Environmental, Social and Governance หรือ ESG Model) โดยคำนึงถึงผู้มีส่วนได้เสียอย่างรอบด้าน และความสำเร็จจาก
การผลักดันนโยบายด้านความยั่งยืนไปสู่การปฏิบัติอย่างจริงจัง ทำให้บริษัทได้รับการยอมรับและสร้างความมั่นใจให้แก่นักลงทุนที่
ต้องการลงทุนตามแนวทางลงทุนอย่างมีความรับผิดชอบ (Responsible Investment) ต่อไป
BBGI คว้าคะแนน CGR 5 ดาว “ดีเลิศ” หรือ “Excellent” ประจำปี 2566
BBGI ได้รับการประเมินตามโครงการสำรวจการกำกับดูแลกิจการบริษัทจดทะเบียน ประจำปี 2566 (CGR 2023) จากสมาคม
ส่งเสริมสถาบันกรรมการบริษัทไทย (IOD) โดยการสนับสนุนจากตลาดหลักทรัพย์แห่งประเทศไทย อยู่ในระดับ “ดีเลิศ
(Excellent)” หรือ 5 ดาว ตั้งแต่ปีแรกที่เข้าสู่ตลาดหลักทรัพย์แห่งประเทศไทย ในปี พ.ศ. 2565 สะท้อนถึงการดำเนินธุรกิจของ
บริษัทฯ ที่ให้ความสำคัญในการพัฒนาการกำกับดูแลกิจการที่ดีอย่างต่อเนื่อง ควบคู่ไปกับการดำเนินธุรกิจเพื่อให้องค์กรเติบโต
อย่างยั่งยืน ส่งผลให้ผู้ถือหุ้นมีความมั่นใจในการดำเนินงานของบริษัท
BBGI คว้ารางวัลเวที SET Awards 2023 กลุ่มรางวัล Sustainability Excellence
BBGI ได้รับรับรางวัล SET Awards 2023 กลุ่มรางวัล Sustainability Excellence ในระดับ Commended Sustainability
Awards เป็นรางวัลเกียรติยศแห่งความสำเร็จของตลาดทุนไทย และถือเป็นการได้รับรางวัลตั้งแต่ปีแรกที่บริษัทเข้าจดทะเบียนใน
ตลาดหลักทรัพย์แห่งประเทศไทย โดยกลุ่มบริษัท BBGI ยึดหลักการดำเนินธุรกิจที่เป็นมิตรต่อสิ่งแวดล้อม และให้ความสำคัญกับ
แนวคิด ESG Model (Environment, Social, Governance) มาเป็นแนวทางการพัฒนาองค์กรอย่างยั่งยืนและต่อเนื่อง
BBGI รับประกาศเกียรติ "Sustainability Disclosure Recognition"ประจำปี 2566 จากสถาบันไทยพัฒน์
BBGI ได้รับประกาศเกียรติคุณ "Sustainability Disclosure Recognition"โดยเป็นรางวัลการเปิดเผยข้อมูลความยั่งยืน ประจำปี
2566 จากสถาบันไทยพัฒน์ ตอกย้ำความยั่งยืนที่เป็นประโยชน์ต่อกลุ่มผู้มีส่วนได้เสียของกิจการ
3
ผลการดำเนินงานของกลุ่มธุรกิจ
ล้านบาท Q4/2566 Q4/2565 YoY Q3/2566 QoQ 2566 2565 YoY
รายได้จากการขาย 4,240 3,270 30% 3,526 20% 13,757 13,374 3%
ต้นทุนขาย (4,047) (3,158) 28% (3,410) 19% (13,316) (12,910) 3%
กำไรขั้นต้น 193 112 72% 116 66% 441 464 -5%
รายได้อื่น 16 11 45% 6 151% 117 45 160%
ค่าใช้จ่ายในการขายและบริหาร (73) (85) -15% (72) 1% (349) (310) 13%
ส่วนแบ่งกำไร (ขาดทุน) ของบริษัทรว่ มและการร่วมค้า (2) (2) -5% (3) 32% (11) (8) 38%
กำไรก่อนต้นทุนทางการเงินและภาษีเงนิ ได้ 135 36 271% 48 179% 198 192 3%
ต้นทุนทางการเงิน (18) (20) -11% (20) -9% (78) (95) -18%
ค่าใช้จ่ายภาษีเงินได้ (5) 3 289% (4) 19% (20) (0.3) 6,421%
กำไร (ขาดทุน) สำหรบั งวด 112 19 498% 25 357% 101 97 4%
กำไร (ขาดทุน) ส่วนที่เป็นของบริษัทใหญ่ 79 15 427% 2 4,785% 10 20 -52%
กำไรต่อหุ้น (บาทต่อหุ้น) 0.055 0.011 0.001 0.007 0.015
ภาพรวมผลการดำเนินงาน Q4/2566 บริษัทและบริษัทย่อย มีรายได้จากการขายรวม จำนวน 4,240 ล้านบาท เพิ่มขึ้น
30% YoY และเพิ่มขึ้น 20% QoQ มี EBITDA อยู่ที่ 253 ล้านบาท เพิ่มขึ้น 75% YoY และเพิ่มขึ้น 50% QoQ และมีกำไรสว่ นที่
เป็นของบริษัทใหญ่ 79 ล้านบาท คิดเป็นกำไร 0.055 บาทต่อหุ้น โดยมีรายละเอียด ดังน ี้
o รายได้จากการขาย
กลุ่มบริษัทฯ มีรายได้จากการขาย จำนวน 4,240 ล้านบาท เพิ่มขึ้น 970 ล้านบาท หรือ 30% YoY และเพิ่มขึ้น 714
ล้านบาท หรือ 20% QoQ โดยมีรายละเอียดดังนี้
(1) รายได้จากธุรกิจผลิตและจำหน่ายเอทานอล จำนวน 1,519 ล้านบาท เพิ่มขึ้น 370 ล้านบาท หรือ 32% YoY และ
เพิ่มขึ้น 350 ล้านบาท หรือ 30% QoQ สาเหตุหลักมาจากปริมาณจำหน่ายเอทานอลเพิ่มขึ้น ตามแผนบริหารการ
ขาย
(2) รายได้จากธุรกิจผลิตและจำหน่ายไบโอดีเซล (B100) จำนวน 2,721 ล้านบาท เพิ่มขึ้น 602 ล้านบาท หรือ 28%
YoY และเพิ่มขึ้น 364 ล้านบาท หรือ 15% QoQ สาเหตุหลักมาจากปริมาณจำหน่ายไบโอดีเซลเพิ่มขึ้น ซึ่งเป็นผล
จากการที่บริษัท บางจาก คอร์ปอเรชั่น จำกัด (มหาชน) เข้าซื้อหลักทรัพย์ บริษัท เอสโซ่ (ประเทศไทย) จำกัด
(มหาชน) ซึ่งได้เปลี่ยนชื่อภายหลังเป็น บริษัท บางจาก ศรีราชา จำกัด (มหาชน) หรือ BSRC ตั้งแต่วันที่ 15
พฤศจิกายน 2566 เป็นต้นมา รวมถึงเข้าสู่ฤดูกาลท่องเที่ยวและฤดูกาลเก็บเกี่ยว
o กำไรขั้นต้น
กลุ่มบริษัทมีกำไรขั้นต้น จำนวน 193 ล้านบาท เพิ่มขึ้น 81 ล้านบาท หรือ 72% YoY และเพิ่มขึ้น 77 ล้านบาท หรือ
66% QoQ สาเหตุหลักเกิดจากปริมาณขายไบโอดีเซลปรับเพิ่มขึ้น
4
o ค่าใช้จ่ายในการขายและบริหาร
กลุ่มบริษัทมีค่าใช้จ่ายในการขายและบรหิ าร จำนวน 73 ล้านบาท ปรับลดลง 13 ล้านบาท หรือ 15% YoY จากการปรบั
ลดและควบคุมค่าใช้จ่ายอย่างมีประสิทธิภาพ ทั้งนี้ มีค่าใช้จ่ายในการขายและบริหาร QoQ ใกล้เคียงกันกับไตรมาสก่อนหน้า
o กำไรสุทธิ
กลุ่มบริษัทมีกำไรส่วนที่เป็นของบริษัทใหญ่ จำนวน 79 ล้านบาท ปรับเพิ่มขึ้น 64 ล้านบาท หรือ 427% YoY และ ปรับ
เพิ่มขึ้น 77 ล้านบาท เมื่อเทียบกับไตรมาสก่อนหน้า
ภาพรวมผลการดำเนินงานปี 2566 บริษัทและบริษัทย่อย มีรายได้จากการขายรวม จำนวน 13,757 ล้านบาท เพิ่มขึ้น
3% YoY มี EBITDA อยู่ที่ 667 ล้านบาท เพิ่มขึ้น 9% YoY และมีกำไรส่วนที่เป็นของบริษัทใหญ่ 10 ล้านบาท คิดเป็นกำไร 0.007
บาทต่อหุ้น โดยมีรายละเอียด ดังน ี้
o รายได้จากการขาย
กลุ่มบริษัทฯ มีรายได้จากการขาย จำนวน 13,757 ล้านบาท เพิ่มขึ้น 383 ล้านบาท หรือ 3% เมื่อเทียบกับปี 2565 โดย
มีรายละเอียดดังนี้
(1) รายได้จากธุรกิจผลิตและจำหน่ายเอทานอล จำนวน 4,256 ล้านบาท เพิ่มขึ้น 291 ล้านบาท หรือ 7% YoY สาเหตุ
หลักมาจากราคาขายเอทานอลปรับเพิ่มขึ้นจากปีก่อนหน้า
(2) รายได้จากธุรกิจผลิตและจำหน่ายไบโอดีเซล (B100) จำนวน 9,498 ล้านบาท เพิ่มขึ้น 94 ล้านบาท หรือ 1% YoY
สาเหตุหลักมาจากปริมาณขายไบโอดีเซลที่ปรับเพิ่มขึ้น จากการประกาศปรับเพิ่มการผสมไบโอดีเซลในน้ำมันดีเซล
หมุนเร็วจาก บี5 เป็น บี7 ตั้งแต่วันที่ 10 ตุลาคม 2565 เป็นต้นมา และผลจากการที่บริษัท บางจาก คอร์ปอเรชั่น
จำกัด (มหาชน) เข้าซื้อหลักทรัพย์ บริษัท เอสโซ่ (ประเทศไทย) จำกัด (มหาชน) ซึ่งได้เปลี่ยนชื่อภายหลังเป็น บริษัท
บางจาก ศรีราชา จำกัด (มหาชน) หรือ BSRC
o กำไรขั้นต้น
กลุ่มบริษัทมีกำไรขั้นต้น จำนวน 441 ล้านบาท ลดลง 23 ล้านบาท หรือ 5% เมื่อเทียบกับปี 2565 สาเหตุหลักเกิดจาก
ราคาต้นทุนวัตถุดิบสำหรับการผลิตเอทานอลปรับเพิ่มขึ้น ทั้งราคากากน้ำตาลและราคามันสำปะหลัง
o ค่าใช้จ่ายในการขายและบริหาร
กลุ่มบริษัทมีค่าใช้จ่ายในการขายและบริหาร จำนวน 349 ล้านบาท ปรับเพิ่มขึ้น 40 ล้านบาท หรือ 13% เมื่อเทียบกับปี
2565 จากค่าใช้จ่ายในการขายที่เพิ่มขึ้น ตามปริมาณขายไบโอดีเซลที่เพิ่มขึ้น และค่าใช้จ่ายในการบริหารที่เพิ่มขึ้น จากการที่
โรงงานผลิตเอทานอลมีการหยุดผลิตชั่วคราว จึงมีการโอนค่าใช้จ่ายดำเนินการเกี่ยวกับการหยุดผลิตเป็นค่าใช้จ่ายในการบริหาร
นอกจากนี้ บริษัทย่อยมีการบันทึกค่างานที่ต้องชำระเพิ่มให้กับผู้รับเหมา อย่างไรก็ตาม บริษัทย่อยมีการบันทึกรายได้อื่นเพิ่มเติม
จากค่างานดังกล่าว ทำให้มีรายได้สุทธิจากค่าใช้จ่ายข้างต้น
5
o กำไรสุทธิ
กลุ่มบริษัทมีกำไรส่วนที่เป็นของบริษัทใหญ่ จำนวน 10 ล้านบาท ปรับลดลง 11 ล้านบาท หรือ 52% เมื่อเทียบกับปี
2565
ฐานะการเงิน
งบแสดงฐานะทางการเงิน (ล้านบาท) 31 ธันวาคม 2566 31 ธันวาคม 2565
สินทรัพย์รวม 13,635 14,106
หนี้สินรวม 3,699 3,825
ส่วนของผู้ถือหุ้นรวม 9,937 10,281
o สินทรัพย ์
ณ วันที่ 31 ธันวาคม 2566 กลุ่มบริษัทมีสินทรัพย์รวมเท่ากับ 13,635 ล้านบาท ลดลง 471 ล้านบาท หรือลดลง 3%
เมื่อเทียบกับ ณ 31 ธันวาคม 2565 โดยแบ่งเป็นสินทรัพย์หมุนเวียนจำนวน 4,940 ล้านบาท หรือ 36% ของสินทรัพย์รวมทั้งหมด
และสินทรัพย์ไม่หมุนเวียนจำนวน 8,695 ล้านบาทหรือ 64% ของสินทรัพย์รวมทั้งหมด รายการสินทรัพย์ที่มีการเปลี่ยนแปลงที่
สำคัญระหว่างงวด ได้แก่ เงินสดและรายการเทียบเท่าเงินสด ปรับลดลง 374 ล้านบาท โดยมีเงินลงทุนในบริษัทร่วมและการรว่ ม
ค้า ปรับเพิ่มขึ้น 428 ล้านบาท จากการเพิ่มทุนในบริษัท บีเอสจีเอฟ จำกัด ที่ดิน อาคาร และอุปกรณ์ ปรับลดลง 358 ล้านบาท
จากค่าเสื่อมราคาที่เกิดขึ้นในปี 2566
o หนี้สิน
ณ วันที่ 31 ธันวาคม 2566 กลุ่มบริษัทมีหนี้สินรวมเท่ากับ 3,699 ล้านบาท ลดลง 126 ล้านบาท หรือลดลง 3% เมื่อ
เทียบกับ ณ 31 ธันวาคม 2565 โดยแบ่งเป็นหนี้สินหมุนเวียน 2,866 ล้านบาท หรือ 77% ของหนี้สินรวมทั้งหมด และหนี้สินไม่
หมุนเวียนจำนวน 833 ล้านบาท หรือ 23% ของหนี้สินรวมทั้งหมด รายการหนี้สินที่มีการเปลี่ยนแปลงที่สำคัญระหว่างงวด ได้แก่
เงินกู้ยืมระยะสั้นจากสถาบันการเงิน เพิ่มขึ้น 533 ล้านบาท สำหรับใช้ในการจัดหาวัตถุดิบตามฤดูกาลผลิตและเป็นเงินทุน
หมุนเวียน และเงินกู้ยืมระยะยาวจากสถาบันการเงิน ลดลง 877 ล้านบาท จากการชำระคืนเงินกู้
o ส่วนของผู้ถือหุ้น
ณ วันที่ 31 ธันวาคม 2566 กลุ่มบริษัทมีส่วนของผู้ถือหุ้นจำนวน 9,937 ล้านบาท ลดลง 345 ล้านบาท หรือ 3% เมื่อเทียบกับ ณ
31 ธันวาคม 2565
6
กระแสเงินสด
ณ วันที่ 31 ธันวาคม 2566 บริษัทฯ และบริษัทย่อย มีเงินสดและรายการเทียบเท่าเงินสด จำนวน 2,260 ล้านบาท
ประกอบด้วย
งบกระแสเงินสด (ล้านบาท) 31 ธันวาคม 2566 31 ธันวาคม 2565
เงินสดสุทธิได้มาจาก (ใช้ไปใน) กิจกรรมดำเนินงาน 816 463
เงินสดสุทธิได้มาจาก (ใช้ไปใน) กิจกรรมลงทุน 649 (1,615)
เงินสดสุทธิได้มาจาก (ใช้ไปใน) กิจกรรมจัดหาเงิน (619) 2,183
เงินสดและรายการเทียบเท่าเงินสดเพิ่มขึ้น (ลดลง) สุทธิ 846 1,031
เงินสดและรายการเทียบเท่าเงินสด ณ วันที่ 1 มกราคม 1,414 384
เงินสดและรายการเทียบเท่าเงินสด ณ วันที่ 31 ธันวาคม 2,260 1,414
เงินสดสุทธิได้มาจากกิจกรรมดำเนินงาน จำนวน 816 ล้านบาท โดยมีรายการหลักมาจากกำไรสุทธิ ค่าเสื่อมราคาและค่า
ตัดจำหน่าย และต้นทุนทางการเงิน จำนวนรวม 647 ล้านบาท
เงินสดสุทธิได้มาจากกิจกรรมลงทุน จำนวน 649 ล้านบาท โดยหลักเกิดจากเงินลงทุนชั่วคราวที่ครบกำหนดการฝากเงิน
จำนวน 1,220 ล้านบาท และมีเงินสดจ่ายเพื่อเพิ่มทุนในบริษัท บีเอสจีเอฟ จำกัด จำนวน 400 ล้านบาท
เงินสดสุทธิใช้ไปในกิจกรรมจัดหาเงิน จำนวน 619 ล้านบาท โดยหลักเกิดจากการชำระคืนเงินกู้ยืมระยะยาวจากสถาบัน
การเงิน จำนวน 877 ล้านบาท และมีเงินสดรับจากเงินกู้ยืมระยะสั้นจากสถาบันการเงิน จำนวน 533 ล้านบาท
อัตราส่วนทางการเงินที่สำคัญ
Q4/2566 Q4/2565 Q3/2566
อัตรากำไรขั้นต้น (%) 4.55% 3.42% 3.29%
อัตรากำไรสุทธิ (%) 2.64% 0.57% 0.70%
อัตราผลตอบแทนผู้ถือหุ้น (ROE) (%) 0.10% 0.21% -0.56%
อัตราส่วนผลตอบแทนต่อสินทรัพย์ (ROA) (%) 1.41% 1.26% 0.69%
อัตราส่วนสภาพคล่อง (Current Ratio) (เท่า) 1.72 3.50 1.83
อัตราส่วนหนี้สินที่มีภาระดอกเบี้ยต่อส่วนของผู้ถือหุ้น (IBD/E) (เท่า) 0.25 0.27 0.27
หมายเหตุ :
อัตรากำไรขั้นต้น (%) = กำไรขั้นต้น / รายได้รวม
อัตรากำไรสุทธิ (%) = กำไร (ขาดทุน) สุทธิ / รายได้รวม
อัตราผลตอบแทนผู้ถือหุ้น (ROE) (%) = กำไร (ขาดทุน) ส่วนของผู้ถือหุ้นของบริษัทใหญ่ /
รวมส่วนของผู้ถือหุ้นของบริษัทใหญ่ (เฉลี่ย)
อัตราส่วนผลตอบแทนต่อสินทรัพย์ (ROA) (%) = กำไร (ขาดทุน) ก่อนต้นทุนทางการเงินและภาษีเงินได้ /
สินทรัพย์รวม (เฉลี่ย)
อัตราส่วนสภาพคล่อง (Current Ratio) (เท่า) = สินทรัพย์หมุนเวียน / หนี้สินหมุนเวียน
อัตราส่วนหนี้สินที่มีภาระดอกเบี้ยต่อส่วนของผู้ถือหุ้น (IBD/E) (เท่า) = หนี้สินทั้งหมดที่มีภาระดอกเบี้ย / ส่วนของผู้ถือหุ้นรวม
7
