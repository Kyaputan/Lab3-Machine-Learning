ท ี่GL/2567/002
วันที่ 15 กมุ ภาพันธ ์2567
เรื่อง คำอธิบายและวเิคราะห์ฝ่ายจัดการ สำหรับผลการดำเนินงานประจำปี 2566
เรียน กรรมการและผู้จดั การ
ตลาดหลักทรัพย์แหง่ ประเทศไทย
บริษัท แกรนด์ คาแนล แลนด์ จำกัด (มหาชน) และบริษัทย่อย (“บริษัทฯ”) ชี้แจงผลการดำเนินงานประจำปี 2566
สิ้นสุดวันที่ 31 ธันวาคม 2566 โดยสรุปดังนี้
เหตุการณ์สำคัญในปี 2566
เศรษฐกิจไทยในปี 2566 เติบโตจากปีก่อนหน้าเล็กน้อย โดยมีปัจจัยสนับสนุนหลักจากจำนวนนักท่องเท่ยี วต่างชาติ
เดินทางเข้าประเทศไทยเพิ่มขึ้น ส่งผลให้ภาคบริการขยายตัว ในขณะที่การบริโภคและลงทุนภาคเอกชนมีการชะลอตัวลงจาก
การรอความชัดเจนด้านมาตรการกระตุ้นเศรษฐกิจของรัฐบาลใหม่ (ที่มาข้อมูล: ธนาคารแห่งประเทศไทย) อย่างไรก็ดี แม้ว่า
เศรษฐกิจไทยเริ่มมีสัญญาณฟื้นตัวขึ้นบ้าง แต่ยังคงมีปัจจัยกดดันจากภายนอกต่าง ๆ ที่จะส่งผลกระทบต่อการดำเนินธุรกิจ
อาทิ ภาวะเศรษฐกิจโลกที่ฟื้นตัวช้าลงจากเหตุการณ์ความไม่สงบในภาคตะวันออกกลาง ราคาพลังงานที่ปรับตัวเพิ่มขึ้นที่จะ
ส่งผลกระทบต่ออัตราเงินเฟ้อ นโยบายการเงินของเฟดที่ยังมีการปรับอัตราดอกเบี้ยไปในทิศทางที่สูงขึ้น ประกอบกับแนวโน้ม
ตลาดอาคารสำนักงานที่ยังเผชิญความท้าทายอย่างต่อเนื่อง จากพฤติกรรมการของผู้เช่าพื้นที่สำนักงานที่เปลี่ยนไป ประกอบกับ
สภาวะการแข่งขันที่สูงขึ้นจากอุปทานที่คาดว่าจะเพิ่มขึ้นในอนาคต (ที่มาข้อมูล: ไนท์แฟรงค์ประเทศไทย)
บริษัทฯ มีการบริหารจัดการในทุกธุรกิจอย่างรอบคอบ มีความคำนึงถึงความผันผวนทางด้านสภาวะอากาศและ
อุณหภูมิ จึงมีการดำเนินการโครงการที่เกี่ยวข้องกบั การบริหารจัดการความปลอดภัยและสิ่งแวดล้อม เช่น การควบคุมอุณหภูมิ
ภายในอาคารใหอ้ ยู่ในระดับที่เหมาะสม การบริหารจัดการความสะอาดและจราจรภายในโครงการในช่วงฤดูมรสุม การคัดแยกขยะ
เป็นต้น โดยคำนึงถึงผลประโยชน์ของผู้มีส่วนได้เสียทุกกลุ่ม อาทิ ผู้เช่า ร้านค้า ลูกค้า คู่ค้า พนักงาน และผู้ถือหุ้น เป็นสำคัญ
โดยสรุปเหตุการณ์ของกลุ่มธุรกิจต่าง ๆ ในปี 2566 ดังน ี้
ธุรกิจอาคารสำนักงาน จำนวนพนักงานบริษัทที่กลับมาทำงานที่อาคารสำนักงาน (Return to Office) อยู่ในทิศทาง
ฟื้นตัวอย่างต่อเนื่อง ในขณะเดียวกันความต้องการใช้พื้นที่อาคารสำนักงานของผู้เช่าแต่ละรายยังมีความหลากหลาย โดยบางราย
ยังคงมีการใช้นโยบายทำงานจากที่บ้าน (Work from Home) อย่างต่อเนื่องภายหลังสถานการณ์ COVID-19 ส่งผลให้มีความ
ต้องการใช้พื้นที่สำนักงานลดลง ในขณะที่บางรายให้พนักงานกลับมาที่อาคารสำนักงานเต็มเวลา รวมถึงมีการขยายพื้นที่
สำนักงานเพื่อตอบโจทย์วิถีการทำงานแบบใหม่ โดยบริษัทฯ ยังคงดำเนินแผนการขายพื้นที่เช่าอาคารสำนักงานให้แก่ผู้เช่ารายใหม่
รวมถึงศึกษาแนวทางยกระดับการให้บริการในโครงการของบริษัทฯ เพื่อเพิ่มศักยภาพการแข่งขันในสภาวะตลาดที่ท้าทาย และ
ตอบรับแนวโน้มอุปสงค์การใช้พื้นที่อาคารสำนักงานที่จะฟื้นตัวขึ้นตามลำดับ
ธุรกิจเช่าพื้นที่ค้าปลีกในโครงการต่างๆ ได้อานิสงส์จากจำนวนพนักงานอาคารสำนักงานที่เพิ่มขึ้น รวมถึงจำนวน
ผู้เข้ามาใช้บริการในโครงการที่ฟื้นตัวดีขึ้น อาทิ ผู้อยู่อาศัยในชุมชนและนักท่องเที่ยว ประกอบกับการที่บริษัทฯ จัดกิจกรรม
ส่งเสริมการขายและการตลาดอย่างต่อเนื่อง ส่งผลให้ร้านค้าต่าง ๆ มียอดขายที่ฟื้นตัวดีขึ้น และมีการพึ่งพาส่วนลดค่าเช่าที่
ลดลงไปเทียบเท่ากับช่วงก่อน COVID-19
ธุรกิจขายอสังหาริมทรัพย์ ประกอบด้วยโครงการ นิรติ ดอนเมือง อยู่เพียงโครงการเดียว โดยระหว่างงวดนั้นได้มี
จำนวนผู้เข้าเยี่ยมชมโครงการและมียอดจองที่เพิ่มขึ้นอย่างต่อเนื่อง โดยปัจจุบันอยู่ระหว่างการทยอยก่อสร้าง ตกแต่ง และ
โอนยูนิตที่จองไว้ให้แก่ลูกค้าให้ได้ตามแผนที่วางไว้
การพัฒนาธุรกิจเพื่อความยั่งยืน บริษัทฯ ให้ความสำคัญอย่างยิ่งในการพัฒนาชุมชนรอบข้าง สังคมและ
สิ่งแวดล้อม ให้เติบโตอย่างยั่งยืนไปพร้อมกันกับบริษัทฯ โดยในปี 2566 บริษัทฯ ได้ดำเนินแผนงานพัฒนาอย่างยั่งยืนอย่าง
ต่อเนื่อง อาทิ การร่วมมือกับกรมการค้าภายในและผู้ประกอบการภาคเกษตรในการจัดกิจกรรม Organic Weekend Market
ตลาดอินทรีย์ชุมชนเป็นปีที่ 2 ติดต่อกัน นอกจากนี้บริษัทฯ ได้ดำเนินโครงการ Better Futures เพื่อจัดเตรียมจุดคัดแยกขยะ
ภายในอาคารสำนักงานและพื้นที่ค้าปลีก รวมถึงจัดกิจกรรมคัดแยกขยะให้แก่ผู้เช่า พนักงาน ลูกค้า และผู้มาเยี่ยมชมโครงการ
โดยได้รับความร่วมมือจากทุกภาคส่วนเป็นอย่างดี และมีการประชาสัมพันธ์กิจกรรม Earth Hour ในอาคารสำนักงานต่าง ๆ
ของบริษัทฯ เพื่อร่วมมืองดการใช้พลังงานเป็นเวลา 1 ชั่วโมง ลดโลกร้อนและรักษาสิ่งแวดล้อม
สรุปผลการดำเนินงานประจำปี 2566
รายได้
บริษัทฯ มีรายได้รวม 1,663 ล้านบาท เพิ่มขึ้นร้อยละ 3 จากปีก่อน โดยหลักมาจากธุรกิจให้เช่าและบริการ ซึ่งเป็น
ธุรกิจหลักของบริษัทฯ เป็นผลจากการปล่อยเช่าพื้นที่ค้าปลีกในโครงการที่เพิ่มขึ้น แม้ว่าสถานการณ์ตลาดสำนักงานที่ยังมี
ความท้าทาย ซึ่งส่งผลกระทบให้อัตราเช่าพื้นที่อาคารสำนักงานปรับตัวลดลง อย่างไรก็ดี บริษัทฯ สามารถรักษาอัตราการปรับ
เพิ่มค่าเช่าได้อย่างต่อเนื่อง และมีการปรับขึ้นได้ดีกว่าตลาดเล็กน้อย ในขณะที่รายได้จากพื้นที่เช่าร้านค้าและส่งเสรมิ กิจกรรม
ตลาดปรับตัวเพิ่มขึ้นจากปีก่อน ในส่วนของธุรกิจอสังหาริมทรัพย์นั้น มีการโอนโครงการนิรติ ดอนเมือง จำนวนเพิ่มขึ้นเมื่อเทียบกับ
ปีก่อน ในขณะที่รายได้ทำได้ใกล้เคียงกับปีก่อน เนื่องจากมีการโอนเบล คอนโดมิเนียม ยูนิตสุดท้ายไปเมื่อปีก่อนหน้า
ต้นทุนและค่าใช้จ่ายการบริหาร
บริษัทฯ มีต้นทุนและค่าใช้จ่ายการบริหารจำนวน 716 ล้านบาท เพิ่มขึ้นร้อยละ 5 จากปีก่อน เนื่องจากต้นทุนและ
ค่าใช้จ่ายของโครงการนิรติ ดอนเมือง ที่เพิ่มขึ้น สอดคล้องกับรายได้การโอนโครงการที่เพิ่มขนึ้ ประกอบกับต้นทุนและค่าใชจ้ า่ ย
ในการบริหารที่เพิ่มขึ้นตามสภาวะอัตราเงินเฟ้อและต้นทุนพลังงานที่สูงขึ้น อย่างไรก็ดี แม้ว่าปัจจัยดังกล่าวส่งผลให้อัตรากำไร
ขั้นต้นลดลงจากปีก่อน บริษัทฯ สามารถควบคุมค่าใช้จ่ายการบริหารได้อย่างมีประสิทธิภาพ ส่งผลให้อัตรากำไรจากการ
ดำเนินงานอยู่ในระดับใกล้เคียงกับปีก่อน แต่ยังเป็นไปตามแผนงานที่วางไว้
กำไรสุทธ ิ
บริษัทฯ มีกำไรสุทธิจำนวน 418 ล้านบาท ลดลงร้อยละ 41 จากปีก่อน หากพิจารณาผลการดำเนินงานโดยไม่รวม
ผลกระทบจากมาตรฐานรายงานทางการเงิน อาทิ ผลกำไรขาดทุนจากการปรับปรุงมูลค่ายุติธรรมของอสังหาริมทรัพย์เพื่อการ
ลงทุนในงวดปัจจุบันและปีก่อนหน้า บริษัทฯ มีกำไรสุทธิลดลงประมาณร้อยละ 7 โดยหลักมาจาก มีต้นทุนทางการเงินที่สงู ขึ้น
จากอัตราดอกเบี้ยเงินกู้ยืมที่ปรับตัวสูงขึ้นตามทิศทางอัตราดอกเบี้ยนโยบายก็ตาม อย่างไรก็ดี บริษัทฯ มีกำไรจากการ
ดำเนินงานธุรกิจหลักที่ใกล้เคยี งกบั ปีก่อน และยังดำเนินมาตรการควบคุมตน้ ทุนและค่าใช้จา่ ยตา่ ง ๆ ให้อยู่ในระดับที่เหมาะสม
เพื่อรักษาความสามารถในการทำกำไรจากธุรกิจ รวมถึงบริหารจัดการโครงสร้างเงินทุนและหนี้สินให้มีประสิทธิภาพอย่าง
ต่อเนื่อง
โครงสร้างทางการเงิน
บริษัทฯ มีหนี้สินที่มีภาระดอกเบี้ย ณ วันที่ 31 ธันวาคม 2566 จำนวน 6,308 ล้านบาท เพิ่มขึ้นจาก ณ วันที่ 31
ธันวาคม 2565 ที่ 6,256 ล้านบาท ขณะที่อัตราดอกเบี้ยถัวเฉลี่ยถ่วงน้ำหนัก ณ สิ้นปี 2566 อยู่ที่ร้อยละ 4.23 ต่อปี ซึ่งสูงกว่า
ณ สิ้นปีก่อนหน้าที่ร้อยละ 3.03 ต่อปี ในขณะที่อัตราส่วนหนี้สินที่มีภาระดอกเบี้ยสุทธิต่อส่วนของผู้ถือหุ้นอยู่ที่ 0.37 เท่า
ซึ่งใกล้เคียงกับระดับ ณ สิ้นปีก่อน โดยอัตราส่วนดังกล่าวยังอยู่ต่ำกว่านโยบายของบริษัทฯ ที่ 1 เท่า และต่ำกว่าระดับเงื่อนไข
สัญญาเงินกู้ (Debt covenant) ที่ 3 เท่า
แม้ว่าบริษัทฯ จะมีการรับรู้กำไรสุทธิระหว่างปี แต่บริษัทฯ ยังมีหนี้สินที่มีภาระดอกเบี้ยที่ครบกำหนดชำระภายใน
อนาคตระยะสั้น พร้อมกับต้องเตรียมความพร้อมในการหาแหล่งเงินทุนต่าง ๆ เพื่อเตรียมความพร้อมในการพัฒนาโครงการใหม่
ที่จะส่งเสริมการเติบโตของธุรกิจต่อไปในระยะยาว
จึงเรียนมาเพื่อโปรดทราบ
ขอแสดงความนับถือ
-ภณพินิต อุปถมั ภ-์
(นายภณพินิต อุปถมั ภ์)
ประธานเจา้ หน้าที่บริหารการเงิน
ผู้มีอำนาจรายงานสารสนเทศ


