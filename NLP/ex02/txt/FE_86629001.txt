28 กุมภาพันธ์ 2567
ที่ ตฟ. 1/2567
เรื่อง (1) นำส่งงบการเงินประจำปี 2566 สิ้นสุดวันที่ 31 ธันวาคม 2566
(2) คำอธิบายและวิเคราะห์ของฝ่ายจัดการ
(3) ปัจจัยเสี่ยงที่มีผลกระทบการดำเนินงานในอนาคต
เรียน กรรมการและผู้จัดการตลาดหลักทรัพย์แห่งประเทศไทย
สิ่งที่ส่งมาด้วย งบการเงินของบริษัทฯ และงบการเงินรวมประจำปี 2566
บริษัท ฟาร์อีสท์ เฟมไลน์ ดีดีบี จำกัด (มหาชน) ขอนำส่งงบการเงินของบริษัทฯ และงบการเงินรวม
ประจำปี 2566 สิ้นสุด ณ วันที่ 31 ธันวาคม 2566 ที่ผู้สอบบัญชีได้ตรวจสอบและคณะกรรมการบริษัทได้รับรองแล้ว
มาพร้อมกับหนังสือฉบับนี้ และขอชี้แจงผลการดำเนินงาน ประจำปี 2566 พอสรุปได้ดังนี้
คำอธิบายและวิเคราะห์ของฝ่ายจัดการ
จากงบการเงินรวมสำหรับปีสิ้นสุด ณ วันที่ 31 ธันวาคม 2566 บริษัทฯ มีกำไรสุทธิจำนวน 95.21 ล้านบาท
เพิ่มขึ้นจากปี 2565 จำนวน 59.71 ล้านบาท คิดเป็นร้อยละ 168.20 โดยมีสาเหตุหลักดังต่อไปนี้
1. รายได้จากการให้บริการและค่านายหน้าของงบการเงินรวมจำนวน 688.63 ล้านบาท เพิ่มขึ้นจำนวน
193.08 ล้านบาทหรือร้อยละ 38.96 เมื่อเปรียบเทียบกับปี 2565 โดยมีรายละเอียดที่สำคัญดังนี้
- รายได้รวมที่เพิ่มขึ้นมาจากการเพิ่มขึ้นของรายได้ค่าสื่อโฆษณา เพิ่มขึ้นในอัตราร้อยละ 41.61 โดย
เฉพาะประเภทสื่อกลางแจ้ง (Outdoor) เพิ่มขึ้นในอัตราร้อยละ 700 ประเภทสื่อTransit (สื่อด้านยานพาหนะ)
เพิ่มขึ้นในอัตราร้อยละ 428 และประเภทสื่อโฆษณาออนไลน์ เพิ่มขึ้นในอัตราร้อยละ 19
- รายได้รวมจากการผลิตชิ้นงานโฆษณาเพิ่มขึ้นในอัตราร้อยละ 54.25 เมื่อเปรียบเทียบกับปี 2565 โดยมี
รายได้จาก Influencer Marketing เพิ่มขึ้นในอัตราร้อยละ 122.25 รายได้จากการทำกิจกรรมทางการตลาด (Activity
& Event) เพิ่มขึ้นร้อยละ 107.07 และรายได้จากการผลิตชิ้นงานฝ่ายศิลป์เพิ่มขึ้นร้อยละ 71.25
2. ต้นทุนจากการให้บริการและค่านายหน้าจำนวน 477.94 ล้านบาท เพิ่มขึ้นจำนวน 142.72 ล้านบาท
หรือร้อยละ 42.58 เมื่อเทียบกับปีก่อน โดยเพิ่มขึ้นตามรายได้ที่เพิ่มขึ้น บริษัทฯ ยังคงมีนโยบายในการ
บริหารต้นทุนของการผลิตชิ้นงานโฆษณา (Production) อย่างเป็นสาระสำคัญ โดยการใช้บุคคลากร
ภายในบริษัทฯให้อย่างคุ้มค่าแทนการจ้างบุคคลภายนอก
3. ค่าใช้จ่ายในการบริการและบริหารของงบการเงินรวมจำนวน 154.34 ล้านบาท เพิ่มขึ้น 18.27 ล้านบาท
หรือเพิ่มขึ้นร้อยละ 13.43 เมื่อเปรียบเทียบกับปี 2565 ค่าใช้จ่ายที่เพิ่มขึ้นมาจากค่าใช้จ่ายเกี่ยวกับ
พนักงานและผลประโยชน์พนักงานเพิ่มขึ้น ซึ่งบริษัทฯมีพนักงานเพิ่มขึ้นจากการขยายงานทางด้านดิจิทัล
และออนไลน์
4. รายได้อื่นในปี 2566 จำนวน 47.92 ล้านบาท เพิ่มขึ้นจำนวน 20.63 ล้านบาท หรือเพิ่มขึ้นร้อยละ 75.60
รายได้อื่นที่เพิ่มขึ้นอย่างมีนัยยะ ได้แก่ เงินปันผลรับและผลตอบแทนกองทุนส่วนบุคคล จำนวน 20.70
1
ล้านบาท เพิ่มขึ้นจากปีก่อน 13.74 ล้านบาทรือร้อยละ 197.41 ส่วนแบ่งกำไรจากเงินลงทุนในบริษัทร่วม
21.47 ล้านบาท เพิ่มขึ้นจำนวน 5.63 ล้านบาท หรือร้อยละ 35.54
จากผลการดำเนินงานดังกล่าวข้างต้น ในปี 2566 ได้รวมผลกำไรที่ยังไม่เกิดขึ้นจากการวัดมูลค่ายุติธรรมของ
หลักทรัพย์ในความต้องการของตลาดเป็นจำนวน 7.31 ล้านบาท แต่ในปี 2565 บริษัทฯ มีผลขาดทุนที่ยังไม่เกิดขึ้น
จากการวัดมูลค่ายุติธรรมของหลักทรัพย์ในความต้องการของตลาดจำนวน 12.94 ล้านบาททำให้บริษัทฯมีผลขาดทุน
จากการวัดมูลค่ายุติธรรมลดลงเมื่อเปรียบเทียบกับปีก่อน
อย่างไรก็ตามในปี 2566 แม้ว่าบริษัทฯ มีผลประกอบการที่ดีขึ้นเมื่อเทียบกับปี 2565 แต่บริษัทฯ ยังคงมี
ปัจจัยความเสี่ยงต่อการดำเนินธุรกิจในอนาคตได้ ดังต่อไปนี้
1. ผลกระทบโดยตรงต่อการเติบโตอุตสาหกรรมธุรกิจสื่อโฆษณา เนื่องจากหลายภาคส่วนมีปัญหาการ
ว่างงานเกิดขึ้น และกำลังซื้อของผู้บริโภคลดลง ทำให้ลูกค้าบางประเภทและบางรายอาจปรับลดงบ
โฆษณา
2. การสูญเสียลูกค้ารายใหญ่ เนื่องจากมีการเปลี่ยนแปลงนโยบายในการคัดเลือกการใช้บริษัทโฆษณาและ
งบโฆษณาที่จำกัด หรือลูกค้าสามารถซื้อสื่อโฆษณาเองโดยไม่ผ่านบริษัทฯ จึงส่งผลกระทบต่อรายได้ของ
บริษัทอย่างหลีกเลี่ยงไม่ได้
3. การรับลูกค้าหรือหาลูกค้ารายใหม่ทำได้ยาก เนื่องจากพฤติกรรมของผู้บริโภคในยุคดิจิทัลเปลี่ยนแปลงไป
จากเดิมเป็นอย่างมาก ผู้บริโภคใช้เวลาอยู่กับสื่อดิจิทัล ออนไลน์และอินเทอร์เน็ต ในการทำกิจกรรม
หลาย ๆ อย่าง เป็นเหตุให้ลูกค้าหลายรายคิดถึงความคุ้มค่าในการใช้งบโฆษณาสินค้าในช่องทางเดิมๆ
ในปี 2566 ผลการดำเนินงานของบริษัทฯ และบริษัทย่อยเพิ่มขึ้นมากจากปีก่อน เนื่องจากบริษัทฯ ได้ปรับ
กลยุทธ์ในการดำเนินกิจกรรมโฆษณาด้านสื่อดิจิทัลออนไลน์ ให้มีความน่าสนใจและดึงดูดสายตาของผู้บริโภคมากขึ้น
มีการสร้างสรรค์เนื้อหาโฆษณา การพัฒนาช่องทางสื่อสาร และการปรับเปลี่ยนรูปแบบการนำเสนอ นอกจากนี้บริษัทฯ
ยังได้มีการคิดค้นหา New Business หรือ New Product กับลูกค้าเดิมและลูกค้าใหม่ เพื่อเป็นการขยายและเพิ่ม
โอกาสในการทำธุรกิจใหม่ๆ มีการอบรมพัฒนาบุคลากร ที่ช่วยสร้างและส่งเสริมวัฒนธรรมองค์กร พร้อมทั้งพัฒนาเป็น
ผู้นำการเปลี่ยนแปลง พัฒนาความรู้ความสามารถในการทำงานให้มีประสิทธิภาพมากยิ่งขึ้น และทำให้เกิดการปรับ
แผนกลยุทธ์ในการเข้าสู่ธุรกิจใหม่ไดใ้ นอนาคต
จึงเรียนมาเพื่อทราบ
ขอแสดงความนับถือ
มาลี ลีลาศิริวงศ์
(นางมาลี ลีลาศิริวงศ์)
กรรมการ
2
