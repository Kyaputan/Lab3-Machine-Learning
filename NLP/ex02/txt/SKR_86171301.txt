ท ี่ ศค. 0109/2567
21 กมุ ภาพันธ ์ 2567
เรื่อง คำอธิบายและวิเคราะห์ของฝ่ายจัดการ สำหรับผลการดำเนินงานไตรมาสที่ 4 และ ประจำปีสิ้นสุด
วันที่ 31 ธันวาคม 2566
เรียน กรรมการและผู้จัดการ
ตลาดหลักทรัพย์แห่งประเทศไทย
บริษัท ศิครินทร์ จำกัด (มหาชน) (“บริษัทฯ”) และบริษัทย่อย ขอเรียนชี้แจงผลการดำเนินงานสำหรับ
งวดไตรมาสที่ 4 และ ประจำปีสิ้นสุดวันที่ 31 ธันวาคม 2566 ซึ่งได้ผ่านการตรวจสอบโดยผู้สอบบัญชีรับ
อนุญาตแล้วนั้น บริษัทฯ ขอเรียนชี้แจงดังนี้
บทวิเคราะห์สำหรับผู้บริหาร
บริษัทฯ และบริษัทย่อย มีรายได้จากการดำเนินงานรวมในไตรมาสที่ 4 ปี 2566 (“ไตรมาส
4/2566”) จำนวน 1,537.72 ล้านบาท เพิ่มขึ้นร้อยละ 28.53 จากจำนวน 1,196.37 ล้านบาท ในไตรมาสที่
4/2565 สาเหตุมาจากการเพิ่มขึ้นของจำนวนคนไข้ รายได้จากการรักษาพยาบาลโรคยากที่มีความซับซ้อนด้วย
การผ่าตัดผ่านสถาบันการแพทย์และศูนย์การแพทย์เฉพาะทางด้านต่าง ๆ การเข้าร่วมโครงการดูแลสุขภาพ
ผู้ประกันตนเชิงรุกในสถานประกอบการ ส่งผลให้กำไรสุทธิในไตรมาสที่ 4/2566 จำนวน 198.31 ล้านบาท
เพิ่มขึ้นร้อยละ 31.78 จากจำนวน 150.49 ล้านบาท ในไตรมาสที่ 4/2565
สำหรับปี 2566 ธุรกิจโรงพยาบาลที่เคยมีรายได้ขยายตัวในช่วงโควิด-19 จะกลับเข้าสู่ฐานรายได้เดิม
ซึ่งเป็นทิศทางที่ชะลอลงจากปี 2565 อย่างไรก็ตามแม้ว่าปี 2566 รายได้ของบริษัทฯ และบริษัทย่อยจะยังคง
เติบโต แต่กำไรของธุรกิจยังเผชิญแรงกดดันจากหลายปัจจัยและถูกกดดันจากต้นทุนในการดำเนินธุรกิจที่ยัง
สูงขึ้นอย่างต่อเนื่อง มีสาเหตุดังนี้
1. ค่าใช้จ่ายด้านบุคลากรที่มีแนวโน้มเพิ่มขึ้น โดยเฉพาะจากปัญหาการขาดแคลนบุคลากรทาง
การแพทย์ เช่น แพทย์เฉพาะทาง ทำให้เกิดปัญหาการแย่งชิงบุคลากรและส่งผลต่อต้นทุนที่อาจเพิ่มสูงขึ้น
นอกจากนี้ยังขาดแคลนเจ้าหน้าที่การแพทย์ดูแลเฉพาะทางด้านอื่น ๆ ทอี่ าจส่งผลต่อต้นทุนที่เพิ่มขึ้น
2. ค่าใช้จ่ายด้านสาธารณูปโภคประเภทต่าง ๆ ที่สูงขึ้น ไม่ว่าจะเป็นค่าไฟฟ้าหรือค่าเชื้อเพลิง ที่
ยังคงขึ้นสูงตามทิศทางราคาพลังงานที่ยังคงผันผวน
3. การลงทุนในเครื่องมือหรืออุปกรณ์การแพทย์ใหม่ ๆ โดยเฉพาะอุปกรณ์ด้าน Health-Tech ที่
น่าจะเข้ามามีบทบาทมากขึ้นภายหลังจากการระบาดของโควิด-19 เช่น การแพทย์ทางไกล หรือ Tele-
medicine เป็นต้น
4. การแข่งขันทางธุรกิจที่เริ่มมองเห็นสัญญาณรุนแรงขึ้นจากผู้เล่นรายเดิมและผู้เล่นรายใหม่ที่จะ
เข้ามาขยายการลงทุนในธุรกิจโรงพยาบาลเอกชน ซึ่งสวนทางกับกำลังซื้อของคนไข้ที่ยังไม่ฟื้นตัวเต็มที่หรือมี
ข้อจำกัด จึงมีความเป็นไปได้ที่สถานการณ์การแข่งขันจะทวีความรุนแรงมากขึ้นและอาจมีการปรับกลยุทธ์การ
แข่งขันเพื่อแย่งชิงกลุ่มคนไข้ที่มีศักยภาพอย่างต่อเนื่อง
ในอนาคตข้างหน้าธุรกิจโรงพยาบาลเอกชนยังเผชิญโจทย์ท้าทายอีกหลายด้าน นอกจากนี้ยังต้อง
ติดตามประเด็นต่าง ๆ ที่อาจจะเกี่ยวข้องกับภาครัฐ ไม่ว่าจะเป็นการควบคุมราคายา เวชภัณฑ์และค่าบริการ
นโยบายกองทุนด้านสุขภาพต่าง ๆ เช่น ระบบประกันสังคมที่อาจมีการเปลี่ยนแปลง รวมถึงการเข้าถึงการ
รักษาพยาบาลที่เพิ่มขึ้น เช่น การตรวจสุขภาพประจำปี สวัสดิการดูแลผู้สูงอายุ เป็นต้น ซึ่งอาจมีผลกระทบทั้ง
ด้านบวกและด้านลบต่อการดำเนินงานและผลประกอบการของธุรกิจในระยะถัดไป
จากปัจจัยต่าง ๆ ในข้างต้นส่งผลให้บริษัทฯ และบริษัทย่อย มีรายได้จากการรักษาพยาบาลเพิ่มขึ้นแต่
ผลกำไรสุทธิลดลง โดยสรุปบริษัทฯ และบริษัทย่อยมีรายได้จากการดำเนินการรวม จำนวน 5,851.93 ล้าน
บาท เพิ่มขึ้นร้อยละ 2.46 จากจำนวน 5,711.25 ล้านบาท ในปี 2565 โดยกำไรสุทธิในปี 2566 จำนวน
891.07 ล้านบาท ลดลงร้อยละ 11.92 จากจำนวน 1,011.70 ล้านบาท ในปี 2565
สรุปเหตุการณ์สำคัญ
•
ไตรมาสที่ 1
§
เครือโรงพยาบาลศิครินทร์ ร่วมกับ สำนักงานประกันสังคม กระทรวงแรงงาน
ดำเนินการโครงการเพิ่มสิทธิประโยชน์ในการเข้าถึงการผ่าตัด ประกอบด้วย โรคมะเร็ง
เต้านม ก้อนเนื้อที่มดลูก โรคนิ่วในไตและถุงน้ำดี โรคหลอดเลือดสมอง โรคหัวใจและ
หลอดเลือด เพื่อให้ผู้ประกันตนเข้าถึงบริการทางการแพทย์ที่มีประสิทธิภาพและลดการ
รอคอยการผ่าตัด
§
โรงพยาบาลศิครินทร์ กรุงเทพ ยกระดับศักยภาพ โดยเปิดตัว “สถาบันโรคระบบ
ทางเดินอาหารและตับ” ที่ชั้น 4 อาคาร 3 โรงพยาบาลศิครินทร์ ให้บริการตรวจวินิจฉัย
และให้คำปรึกษาเกี่ยวกับความผิดปกติและปัญหาทางด้านระบบทางเดินอาหารและตับ
แบบครบวงจร โดยทีมแพทย์ผู้เชี่ยวชาญเฉพาะทาง ตรวจวินิจฉัยและรักษาด้วย
เทคโนโลยีการส่องกล้องที่ทันสมัยเพื่อประสิทธิภาพและแม่นยำ
§
โรงพยาบาลศิครินทร์ สมุทรปราการ ร่วมกับกระทรวงแรงงาน สำนักงานตรวจคนเข้า
เมือง และทางการเมียนมา ดำเนินการให้บริการออกใบรับรองแพทย์สำหรับแรงงานต่าง
ด้าว ศูนย์พิจารณาอนุญาตให้อยู่ในราชอาณาจักร อนุญาตให้ทำงานและออกเอกสาร
รับรองบุคคล (Certificate of Identity: CI)
§
โรงพยาบาลศิครินทร์ สมุทรปราการ ร่วมกับ สำนักงานประกันสังคม กระทรวง
แรงงาน ดำเนินงานโครงการดูแลสุขภาพผู้ประกันตนเชิงรุกในสถานประกอบการนำร่อง
7 จงั หวัด เน้นการค้นหาความเสี่ยงโรคหลอดเลือดและหัวใจ
• ไตรมาสที่ 2
§
บริษัท ศิครินทร ์ จำกัด (มหาชน) ได้รับการคัดเลือกอยู่ใน Universe กลุ่มหลักทรัพย์
ESG100 กลุ่มบริการ/การแพทย์ ประจำปี 2566 ต่อเนื่องเป็นปีที่ 3 ด้วยการคัดเลือก
จาก 888 หลักทรัพย์จดทะเบียนที่มีการดำเนินงานโดดเด่นด้านสิ่งแวดล้อม สังคม และ
ธรรมาภิบาล (ESG) โดยหน่วยงาน ESG Rating ของ สถาบันไทยพัฒน ์
§
โรงพยาบาลศิครินทร. กรุงเทพ ขอขยายใบอนุญาตให-ประกอบกิจการสถานพยาบาล
ผู-ป:วย จากเดิมเป?ดใช-งานจริงจำนวน 258 เตียง เปลี่ยนใหมHเปIนเป?ดใช-งานจริงจำนวน
354 เตียงจากกระทรวงสาธารณสุข โดยมีบริการเพิ่มเติมอย่างเป็นทางการ
ประกอบด้วย
o บริการฟอกเลือดด้วยเครื่องไตเทียม
o บริการด้านเทคโนโลยีช่วยการเจริญพันธุ์ทางการแพทย์
o บริการผ่าตัดเปิดหัวใจ
o บริการสวนหัวใจ
o บริการการแพทย์ทางไกล
o บริการรถเอกซเรย์
o บริการรถทันตกรรมเคลื่อนที่
§
โรงพยาบาลศิครินทร. สมุทรปราการ รHวมกับ สำนักงานประกันสังคม กระทรวง
แรงงาน ดำเนินการโครงการดูแลสุขภาพผู-ประกันตนเชิงรุกในสถานประกอบการ
เพื่อให-ผู-ประกันตนได-รับการตรวจสุขภาพ ค-นหาความเสี่ยงด-านสุขภาวะและนำไปสูHการ
ปรับเปลี่ยนพฤติกรรมปUองกันความเจ็บป:วย และศึกษาความเปIนไปได-ในการพัฒนาสิทธิ
ประโยชน\ด-านการสHงเสริมสุขภาพและปUองกันโรคเชิงรุก รวมถึงระบบด-านการจัดบริการ
และการปUองกันโรค
§
โรงพยาบาลศิครินทร์ หาดใหญ่ ยกระดับศักยภาพทางการแพทย์นำร่องเปิดตัว 5 ศูนย์
การแพทย์ชั้นนำ ประกอบด้วย ศูนย์กระดูกและข้อ ศูนย์กุมารเวช ศูนย์สูตินรีเวช ศูนย์
หลอดเลือดและระบบประสาท และศูนย์โรคทางเดินอาหารและตับ เพื่อรองรับการ
ขยายตัวของผู้เข้ารับบริการในพื้นที่ภาคใต้ตอนล่าง
•
ไตรมาสที่ 3
§
โรงพยาบาลศิครินทร์ กรุงเทพ เปิดตัว “ศูนย์โรคไตและโรคทางเดินปัสสาวะ”
ให้บริการตรวจวินิจฉัยและรักษาโรคเกี่ยวกับไตและทางเดินปัสสาวะ นำเทคโนโลยี
ทางการแพทย์และเครื่องมือพิเศษที่ทันสมัยเพื่อใช้ในการตรวจวินิจฉัยและทำการรักษา
โดยแพทย์ผู้เชี่ยวชาญเฉพาะทางและทีมสหสาขาที่มีความรู้ความชำนาญ มีการประเมิน
คัดกรองอาการในขั้นตอนการตรวจวินิจฉัย พร้อมให้ความรู้ความเข้าใจเกี่ยวกับโรคและ
ติดตามผลการรักษาอย่างต่อเนื่องเพื่อความปลอดภัยของผู้ป่วย ด้วยบริการที่มีคุณภาพ
ตามมาตรฐานสากลระดับโลก
§
โรงพยาบาลศิครินทร์ สมุทรปราการ เปิดให้บริการ “คลินิกเวชกรรมศิครินทร ์ (สุข
สวัสดิ์)” เลขที่ 288/8 หมู่ที่ 13 ตำบลในคลองบางปลากด อำเภอพระสมุทรเจดีย์
จังหวัดสมุทรปราการ เพื่อรองรับการเข้ามาใช้บริการของลูกค้ากลุ่มประกันสังคมและ
ลูกค้าในท้องที่ให้ได้รับความสะดวกมากยิ่งขึ้น สามารถเข้าถึงกระบวนการรักษาที่ได้
มาตรฐานและระบบการส่งต่อมายังโรงพยาบาลศิครินทร์ สมุทรปราการ ได้ง่ายยิ่งขึ้น
§
โรงพยาบาลศิครินทร. สมุทรปราการ ร6วมกับ สำนักงานประกันคม กระทรวงแรงงาน
ดำเนินการโครงการเพื่อดูแลสุขภาพผู-ประกันตนเชิงรุกในสถานประกอบการ เฟส 2
จำนวน 5 จังหวัด ประกอบด-วย อุดรธานี ขอนแกHน นครราชสีมา สุราษฎร\ธานี และ
สงขลา เพื่อให-ผู-ประกันตนได-รับการตรวจสุขภาพ ค-นหาความเสี่ยงด-านสุขภาวะและ
นำไปสูHการปรับเปลี่ยนพฤติกรรมปUองกันความเจ็บป:วย และศึกษาความเปIนไปได-ในการ
พัฒนาสิทธิประโยชน\ด-านการสHงเสริมสุขภาพและปUองกันโรคเชิงรุก รวมถึงระบบด-าน
การจัดบริการและการปUองกันโรค
§
เครือโรงพยาบาลศิครินทร์ ดำเนินการโรงพยาบาลเคลื่อนที่ (SIKARIN Connect)
ภายใต้ภารกิจหลัก คือ ส่งเสริมสุขภาพตามนโยบาย Healthy Thailand ของสำนักงาน
ประกันสังคม กระทรวงแรงงาน ซึ่งได้รับการตอบรับจากผู้ประกันตนตามมาตรา 33
เป็นอย่างดี
§
เครือโรงพยาบาลศิครินทร์ ดำเนินการโครงการ Sustainability in service รวมพลัง
คณะผู้บริหาร เจ้าหน้าที่ พนักงานและบุคลากรทางการแพทย์ในเครือโรงพยาบาล
ศิครินทร์ มีส่วนร่วมดูแลสิ่งแวดล้อม นำร่องกิจกรรมลดการใช้พลังงานผ่านมาตรการ
ต่าง ๆ กิจกรรมการบริหารจัดการน้ำให้เกิดประโยชน์สูงสุด การบริหารจัดการขยะและ
ของเสียเพื่อช่วยลดมลพิษ รวมถึงการคัดเลือกวัสดุอุปกรณ์ต่าง ๆ ภายในโรงพยาบาลที่
เป็นมิตรต่อสิ่งแวดล้อม เพื่อลดผลกระทบจากการเปลี่ยนแปลงสภาพภูมิอากาศ
(Climate Change) และสภาวะโลกร้อน (Global Warming)
§
โรงพยาบาลศิครินทร์ กรุงเทพ ติดตั้งระบบโซลาร์เซลล์หรือระบบไฟฟ้าพลังงาน
แสงอาทิตย์ เพื่อเปลี่ยนพลังงานธรรมชาติอย่างพลังงานแสงอาทิตย์ให้มาอยู่ในรูปแบบ
ของพลังงานไฟฟ้า โดยทดลองใช้ในอาคาร SIKARIN Connect และ บริเวณลานจอดรถ
•
ไตรมาสที่ 4
§
บริษัท ศิครินทร ์ จำกัด (มหาชน) ร่วมลงนามบันทึกข้อตกลงทางวิชาการ (MOU)
พัฒนาโครงการ “SIKARIN Academy” กับศาสตราจารย์ ดร.วิเลิศ ภูริวัชร คณบดีคณะ
พาณิชยศาสตร์และการบัญชี จุฬาลงกรณ์มหาวิทยาลัย ภายใต้วัตถุประสงค์เพื่อพัฒนา
องค์ความรู้และศักยภาพของบุคลากรทั้ง 2 ฝ่ายในด้านบริหารธุรกิจ และเพื่อส่งเสริม
ความร่วมมือทางวิชาการด้านบริหารธุรกิจ รวมถึงความรู้ในสาขาอื่นที่เกี่ยวข้อง
§
โรงพยาบาลศิครินทร์ สมุทรปราการ เปิดให้บริการ “คลินิกเวชกรรมศิครินทร ์ (สิน
สาคร)” เลขที่ 19/20 หมู่ที่ 2 ตำบลโคกขาม อำเภอเมืองสมุทรสาคร จังหวัด
สมุทรสาคร เพื่อรองรับการเข้ามาใช้บริการของลูกค้ากลุ่มประกันสังคมและลูกค้าใน
ท้องที่ให้ได้รับความสะดวกมากยิ่งขึ้น สามารถเข้าถึงกระบวนการรักษาที่ได้มาตรฐาน
และระบบการส่งต่อมายังโรงพยาบาลศิครินทร์ สมุทรปราการ ได้ง่ายยิ่งขึ้น
§
โรงพยาบาลศิครินทร์ หาดใหญ่ ผ่านการรับรองมาตรฐาน JCI “ Clinical Care
Program Certification (CCPC) Acute Ischemic Stroke Program (โรคหลอดเลือด
สมองตีบตัน) ซึ่งเป็นมาตรฐานระดับสากลในการรับรองโรคเฉพาะทางจากประเทศ
สหรัฐอเมริกา ในเดือนพฤศจิกายน 2566
§
บริษัท ศิครินทร์ จำกัด (มหาชน) ได้รับผลการประเมินการกำกับดูแลกิจการบริษัทจด
ทะเบียนไทย หรือ CGR ประจำปี 2565 อยู่ในเกณฑ์สูงสุด “ดีเลิศ” หรือ 5 ดาว
(EXCELLENCE CG SCORING) โดยสมาคมส่งเสริมสถาบันกรรมการบริษัทไทย (IOD)
และได้ผลการประเมินคุณภาพการจัดประชุมสามัญผู้ถือหุ้น อยู่ในเกณฑ์สูงสุดระดับ 5
เหรียญ โดยสมาคมส่งเสริมผู้ลงทุนไทย (TIA)
§
บริษัท ศิครินทร ์ จำกัด (มหาชน) บริจาคเงินโครงการ “ ศิครินทร์…ให้หัวใจเด็ก ”
จำนวน 1.78 ล้านบาท แก่มูลนิธิเด็กโรคหัวใจในพระอุปถัมภ์ของสมเด็จพระเจ้าพี่นาง
เธอ เจ้าฟ้ากัลยาณิวัฒนา กรมหลวงนราธิวาสราชนครินทร์
ผลการดำเนินงานตามงบการเงินรวม
สำหรับ ไตรมาสที่ 4/2566
รายได้จากการดำเนินงาน
หน่วย : ล้านบาท
รายได้จากการดำเนินงาน ไตรมาสที่ 4 ไตรมาสที่ 4 เปลี่ยนแปลง ไตรมาสที่ 3 เปลี่ยนแปลง
ปี 2566 ปี 2565 ปี 2566
รายได้จากการรักษาพยาบาล 1,520.47 1,180.91 28.75% 1,535.30 -0.97%
รายได้จากการขายอาหารและเครื่องดื่ม 8.46 7.09 19.32% 8.57 -1.28%
รายได้อื่น 8.79 8.37 5.02% 7.93 10.84%
รายได้จากการดำเนินงานรวม 1,537.72 1,196.37 28.53% 1,551.80 -0.91%
ในไตรมาสที่ 4/2566 บริษัทฯ และบริษัทย่อย มีรายได้จากการดำเนินงานรวม จำนวน 1,537.72
ล้านบาท เพิ่มขึ้นร้อยละ 28.53 จาก จำนวน 1,196.37 ล้านบาท ในไตรมาสที่ 4/2565 เป็นผลมาจาก
•
รายได้จากการรักษาพยาบาล จำนวน 1,520.47 ล้านบาท เพิ่มขึ้น 339.56 ล้านบาท หรือ ร้อย
ละ 28.75 จากไตรมาสที่ 4/2565 สาเหตุหลักมาจากการเพิ่มขึ้นของจำนวนคนไข้ รายได้จากการ
รักษาพยาบาลโรคยากที่มีความซับซ้อนด้วยการผ่าตัดผ่านสถาบันการแพทย์และศูนย์การแพทย์
เฉพาะทางด้านต่าง ๆ รวมถึงการเข้าร่วมโครงการดูแลสุขภาพผู้ประกันตนเชิงรุกในสถาน
ประกอบตามนโยบาย Healthy Thailand ของสำนักงานประกันสังคม กระทรวงแรงงาน
ค่าใช้จ่ายในการดำเนินงาน
หน่วย : ล้านบาท
ค่าใช้จ่ายในการดำเนินงาน ไตรมาสที่ 4 ไตรมาสที่ 4 เปลี่ยนแปลง ไตรมาสที่ 3 เปลี่ยนแปลง
ปี 2566 ปี 2565 ปี 2566
ต้นทุนในการรักษาพยาบาล 1,044.46 851.33 22.69% 998.40 4.61%
ต้นทุนในการขายอาหารและเครื่องดื่ม 5.86 6.05 -3.14% 4.66 25.75%
ค่าใช้จ่ายในการขายและบริหาร 228.34 137.19 66.44% 221.19 3.23%
ค่าใช้จ่ายในการดำเนินงาน 1,278.66 994.57 28.56% 1,224.25 4.44%
(รวมค่าเสอื่ มราคา)
ในไตรมาสที่ 4/2566 บริษัทฯ และบริษัทย่อย มีค่าใช้จ่ายในการดำเนินงานรวมค่าเสื่อมราคา จำนวน
1,278.66 ล้านบาท เพิ่มขึ้นร้อยละ 28.56 จากจำนวน 994.57 ล้านบาท ในไตรมาสที่ 4/2565 เป็นผลมาจาก
•
ต้นทุนในการรักษาพยาบาล จำนวน 1,044.46 ล้านบาท เพิ่มขึ้น 193.13 ล้านบาท หรือ ร้อยละ
22.69 จากไตรมาสที่ 4/2565 สาเหตุหลักมาจากการเพิ่มขึ้นของรายได้จากการรักษาพยาบาล
และต้นทุนค่าบุคลากรทางการแพทย์และต้นทุนค่ายาและเวชภัณฑ์มีการปรับสูงขึ้นตาม
สถานการณ์ทางธุรกิจ อย่างไรก็ตาม บริษัทฯ และบริษัทย่อยสามารถรักษาสัดส่วนของต้นทุนใน
การรักษาพยาบาลต่อรายได้จากการรักษาพยาบาลในสัดส่วนร้อยละ 68.69 ซึ่งลดลงจากไตรมาส
ที่ 4/2565 ทมี่ ีสัดส่วนร้อยละ 72.09
•
ค่าใช้จ่ายในการขายและบริหาร จำนวน 228.34 ล้านบาท เพิ่มขึ้น 91.15 ล้านบาท หรือ ร้อยละ
66.44 จากไตรมาสที่ 4/2565 สาเหตุหลักมาจากการเพิ่มขึ้นของรายได้จากการรักษาพยาบาล
ส่งผลให้ค่าใช้จ่ายด้านบุคลากรเพิ่มขึ้น และ ค่าใช้จ่ายที่เกี่ยวเนื่องกับโครงการตรวจสุขภาพเชิงรุก
ในสถานประกอบการ
ผลการดำเนินงานตามงบการเงินรวม
สำหรับ ปี 2566
รายได้จากการดำเนินงาน
หน่วย : ล้านบาท
รายได้จากการดำเนินงาน ปี 2566 ปี 2565 เปลี่ยนแปลง
รายได้จากการรักษาพยาบาล 5,787.21 5,643.11 2.55%
รายได้จากการขายอาหารและเครื่องดื่ม 32.11 28.61 12.23%
รายได้อื่น 32.61 39.53 -17.51%
รายได้จากการดำเนินงานรวม 5,851.93 5,711.25 2.46%
ในปี 2566 บริษัทฯ และบริษัทย่อย มีรายได้จากการรักษาพยาบาล จำนวน 5,787.21 ล้านบาท
เพิ่มขึ้น 144.10 ล้านบาท คิดเป็นร้อยละ 2.55 จาก 5,643.11 ล้านบาทในปี 2565 แม้จะไม่มีรายได้จากการ
รักษาโควิด-19 โดยสาเหตหุ ลักมาจาก
•
การเพิ่มขึ้นของรายได้จากการรักษาพยาบาลโรคยากที่มีความซับซ้อนด้วยการผ่าตัด
•
การเข้าร่วมโครงการเพิ่มสิทธิประโยชน์ในการเข้าถึงการผ่าตัด ประกอบด้วย โรคมะเร็งเต้านม
ก้อนเนื้อที่มดลูก โรคนิ่วในไตและถุงน้ำดี โรคหลอดเลือดสมอง โรคหัวใจและหลอดเลือด
•
การเข้าร่วมโครงการดูแลสุขภาพผู้ประกันตนเชิงรุกในสถานประกอบการในสถานประกอบการ
เพื่อให้ผู้ประกันตนได้รับการตรวจสุขภาพ ค้นหาความเสี่ยงด้านสุขภาวะและนำไปสู่การ
ปรับเปลี่ยนพฤติกรรมป้องกันความเจ็บป่วย และศึกษาความเป็นไปได้ในการพัฒนาสิทธิ
ประโยชน์ด้านการส่งเสริมสุขภาพและป้องกันโรคเชิงรุก รวมถึงระบบด้านการจัดบริการและ
การป้องกันโรค
ค่าใช้จา่ ยในการดำเนินงาน
หน่วย : ล้านบาท
ค่าใช้จ่ายในการดำเนินงาน ปี 2566 ปี 2565 เปลี่ยนแปลง
ต้นทุนในการรักษาพยาบาล 3,797.38 3,615.33 5.04%
ต้นทุนในการขายอาหารและเครื่องดื่ม 22.50 21.35 5.39%
ค่าใช้จ่ายในการขายและบริหาร 870.45 746.08 16.67%
ค่าใช้จ่ายในการดำเนินงาน (รวมค่าเสื่อมราคา) 4,690.33 4,382.76 7.02%
•
ในปี 2566 บริษัทฯ และบริษัทย่อย มีต้นทุนในการรักษาพยาบาลจำนวน 3,797.38 ล้านบาท
เพิ่มขึ้น 182.05 ล้านบาท คิดเป็นร้อยละ 5.04 จาก 3,615.33 ล้านบาทในปี 2565 โดยสาเหตุ
หลักมาจากการเพิ่มขึ้นของรายได้จากการรักษาพยาบาล รวมถึงต้นทุนค่าบุคลากรทาง
การแพทย์และต้นทุนค่ายาและเวชภัณฑ์มีการปรับสูงขึ้นตามสถานการณ์ทางธุรกิจ อย่างไรก็
ตาม บริษัทฯ และบริษัทย่อยสามารถรักษาสัดส่วนของต้นทุนในการรักษาพยาบาลต่อรายได้
จากการรักษาพยาบาล ในสัดส่วนร้อยละ 65.62
•
ในปี 2566 ค่าใช้จ่ายในการขายและบริหารจำนวน 870.45 ล้านบาท เพิ่มขึ้น 124.37 ล้าน
บาท คิดเป็นร้อยละ 16.67 จาก 746.08 ล้านบาทในปี 2565 มีสาเหตุหลักมาจากการเพิ่มขึ้น
ของค่าใช้จ่ายด้านบุคลากรและค่าใช้จ่ายที่เกี่ยวเนื่องการโครงการตรวจสุขภาพเชิงรุก
วิเคราะห์ความสามารถในการทำกำไร
หน่วย : ล้านบาท
วิเคราะห์ความสามารถในการทำกำไร ปี 2566 ปี 2565 เปลี่ยนแปลง
กำไรขั้นต้น 1,989.83 2,027.78 -1.87%
อัตรากำไรขั้นต้น (ร้อยละ) 34.38 35.93
EBITDA 1,659.81 1,784.28 -6.98%
อัตรากำไร EBITDA (ร้อยละ) 28.36 31.24
EBIT 1,161.60 1,328.48 -12.56%
อัตรากำไร EBIT (ร้อยละ) 19.85 23.26
กำไรสุทธ ิ 891.07 1,011.70 -11.92%
อัตรากำไรสุทธิ (ร้อยละ) 15.23 17.71
จากตารางข้างต้น ปี 2566
•
กำไรขั้นต้น 1,989.83 ล้านบาท ลดลง 37.95 ล้านบาท คิดเป็นร้อยละ 1.87 จาก 2,027.78
ล้านบาทในปี 2565 ในขณะทอี่ ัตรากำไรขั้นต้นเทา่ กับร้อยละ 34.38
•
EBITDA 1,659.81 ล้านบาท ลดลง 124.47 ล้านบาท คิดเป็นร้อยละ 6.98 จาก 1,784.28 ล้าน
บาทในปี 2565 ในขณะที่อัตรากำไร EBITDA เท่ากับร้อยละ 28.36
•
EBIT 1,161.60 ล้านบาท ลดลง 166.88 ล้านบาท คิดเป็นร้อยละ 12.56 จาก 1,328.48 ล้าน
บาทในปี 2565 ในขณะทอี่ ัตรากำไร EBIT เท่ากับร้อยละ 19.85
•
อัตรากำไรสุทธ ิ ร้อยละ 15.23 ลดลงร้อยละ 2.48 จากร้อยละ 17.71 ในปี 2565
ฐานะการเงินรวม
หน่วย : ล้านบาท
ฐานะการเงินรวม ปี 2566 ปี 2565 เปลี่ยนแปลง
สินทรัพย์รวม 9,246.45 8,818.21 4.86%
หนี้สินรวม 1,800.92 1,919.82 -6.19%
ส่วนของผู้ถือหุ้นของบริษัท 7,354.67 6,813.32 7.95%
ส่วนของผู้ถือหุ้นรวม 7,445.53 6,898.39 7.93%
งบการเงินรวมของบริษัทฯ และบริษัทย่อย ณ ที่ 31 ธันวาคม 2566 มีสินทรัพย์รวม 9,246.45 ล้าน
บาท เพิ่มขึ้นจากปี 2565 จำนวน 428.24 ล้านบาท หรือ เพิ่มขึ้นคิดเป็นร้อยละ 4.86
•
บริษัทฯ และบริษัทย่อย มีสินทรัพย์หมุนเวียน ณ วันที่ 31 ธันวาคม 2566 จำนวน 2,219.81
ล้านบาท ลดลงจำนวน 9.49 ล้านบาท หรือ คิดเป็นอัตราการลดลงร้อยละ 0.43 เมื่อเทียบกับสิ้น
ป ี
•
บริษัทฯ และบริษัทย่อย มีสินทรัพย์ไม่หมุนเวียน ณ วันที่ 31 ธันวาคม 2566 มีจำนวน
7,026.64 ล้านบาท เพิ่มขึ้นจำนวน 437.73 ล้านบาท หรือ คิดเป็นอัตราการเพิ่มขึ้นร้อยละ 6.64
เมื่อเทียบกับสิ้นป ี
งบการเงินรวมของบริษัทฯ และบริษัทย่อย ณ ที่ 31 ธันวาคม 2566 มีหนี้สินรวม 1,800.92 ล้านบาท
ลดลงจากปี 2565 จำนวน 118.90 ล้านบาท หรือ ลดลงคิดเป็นร้อยละ 6.19
•
บริษัทฯ และบริษัทย่อย มีหนี้สินหมุนเวียน ณ วันที่ 31 ธันวาคม 2566 จำนวน 1,140.62 ล้าน
บาท เพิ่มขึ้นจำนวน 62.88 ล้านบาท หรือคิดเป็นอัตราการเพิ่มขึ้นร้อยละ 5.83 เมื่อเทียบกับสิ้น
ป ี
•
บริษัทฯ และบริษัทย่อย มีหนี้สินไม่หมุนเวียน ณ วันที่ 31 ธันวาคม 2566 จำนวน 660.30 ล้าน
บาท ลดลงจำนวน 181.78 ล้านบาท หรือคิดเป็นอัตราการลดลงร้อยละ 21.59 เมื่อเทียบกับสิ้น
ป ี
งบการเงินรวมของบริษัทฯ และบริษัทย่อย ณ ที่ 31 ธันวาคม 2566 มีส่วนของผู้ถือหุ้นของบริษัท
เพิ่มขึ้น จาก 6,813.32 ล้านบาทในปี 2565 เป็น 7,354.67 ล้านบาทในปี 2566 หรือเพิ่มขึ้นจำนวน 541.35
ล้านบาท หรือคิดเป็นอัตราการเพิ่มขึ้นร้อยละ 7.95
งบการเงินรวมของบริษัทฯ และบริษัทย่อย ณ ที่ 31 ธันวาคม 2566 มีส่วนของผู้ถือหุ้นรวมเพิ่มขึ้น
จาก 6,898.39 ล้านบาทในปี 2565 เป็น 7,445.53 ล้านบาทในปี 2566 หรือเพิ่มขึ้นจำนวน 547.14 ล้านบาท
หรือคดิ เป็นอัตราการเพิ่มขึ้นร้อยละ 7.93
อัตราส่วนทางการเงินที่สำคัญ
อัตราส่วนทางการเงินที่สำคัญ ปี 2566 ปี 2565 เปลี่ยนแปลง
อัตราส่วนสภาพคล่อง (เท่า) 1.95 2.07 -0.12
อัตรากำไรขั้นต้น (%) 34.38 35.93 -1.55
อัตรากำไรสุทธิ (%) 15.23 17.71 -2.48
อตั ราส่วนหนี้สินสุทธิต่อทุน (เท่า) (Net Debt to Equity) 0.24 0.28 -0.04
อัตราผลตอบแทนจากทรัพย์สินเฉลี่ย (%) (Average ROA) 9.64 11.47 -1.83
อัตราผลตอบแทนผู้ถือหุ้นเฉลี่ย (%) (Average ROE) 11.97 14.67 -2.70
จึงเรียนมาเพื่อโปรดเผยแพร่ให้ผู้ถือหุ้นทราบโดยทวั่ กัน
ขอแสดงความนับถือ
(นายสุริยันต์ โคจรโรจน์)
กรรมการและเลขานุการบริษัท
