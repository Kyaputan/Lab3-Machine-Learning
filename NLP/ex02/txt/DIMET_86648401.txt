ที่ ไดเมท บช 003-2567
วันที่ 28 กุมภาพันธ์ 2567
เรื่อง คำอธิบายและวิเคราะห์ระหว่างการของฝ่ายจัดการ สำหรับผลการดำเนินงานประจำปี 2566
(1 มกราคม 2566 – 31 ธันวาคม 2566)
เรียน กรรมการและผู้จัดการ
ตลาดหลักทรัพย์แห่งประเทศไทย
บริษัท ไดเมท (สยาม) จำกัด (มหาชน) “บริษัท” ขอเรียนชี้แจ้งว่างบการเงินของบริษัทและบริษัทย่อย
“แสดงฐานะการเงิน ผลการดำเนินงาน และกระแสเงินสดโดยถูกต้องตามที่ควรในสาระสาคัญตามมาตรฐานการ
รายงานทางการเงิน” หรือก็คือ ผู้สอบบัญชีแสดงความเห็นต่องบการเงิน แบบไม่มีเงื่อนไข แต่มีวรรค ความไม่
แน่นอนที่มีสาระสำคัญที่เกี่ยวกับความสามารถในการดำเนินงานต่อเนื่อง เพราะ กลุ่มบริษัท/บริษัทมีผลการ
ดำเนินงานเป็นขาดทุนสุดธิจำนวน 91 ล้านบาท และ 180 ล้านบาท ในงบการเงินรวมและงบการเงินเฉพาะกิจการ
ตามลำดับ กลุ่มบริษัท/บริษัทมีผลขาดทุนสะสมเป็นจำนวน 672 ล้านบาท และ 669 ล้านบาท ในงบการเงินรวม
และงบการเงินเฉพาะกิจการตามลำดับ จากสถานการณ์ดังกล่าวข้างต้น แสดงให้เห็นว่ามีความไม่แน่นอนที่เป็น
สาระสำคัญ ซึ่งอาจเป็นเหตุให้เกิดข้อสงสัยอย่างมีนัยสำคัญเกี่ยวกับความสามารถในการดำเนินงานอย่างต่อเนื่อง
ของกลุ่มบริษัท/บริษัท ทั้งนี้ความเห็นของผู้สอบบัญชีไม่ได้เปลี่ยนแปลงไปเนื่องจากเรื่องนี้
เหตุการณ์สำคัญที่เกิดขึ้นภายในไตรมาส 4/2566
1. บริษัทฯได้รับเงินปันผลรับจาก บริษัท เอสจีเอ็มพี จำกัด (บริษัทร่วม) จำนวน 3 ล้านบาท
เมื่อวันที่ 6 พฤศจิกายน 2566 ที่ประชุมคณะกรรมการของบริษัทร่วม (บริษัท เอสจีเอ็มพี จำกัด)
มีมติอนุมัติให้จ่ายเงินปันผลแก่ผู้ถือหุ้นจำนวน 10 ล้านบาทและบริษัทได้รับเงินปันผลดังกล่าวตามสัดส่วน
การถือหุ้นจำนวน 3 ล้านบาทแล้วเมื่อวันที่ 9 พฤศจิกายน 2566
2. แจ้งการจำหน่ายไปหุ้นในบริษัท เอนเนอร์ยี่ ลิ้งค์ ดีไซน์ (ประเทศไทย) จำกัด และการสิ้นสภาพ
เป็นบริษัทร่วม
ตามที่ ที่ประชุมคณะกรรมการบริหารฯ ในการประชุม ครั้งที่ 5/2566 เมื่อวันที่ 28 ธันวาคม
2566 มีมติอนุมัติให้บริษัทขายหุ้นสามัญทั้งหมดในบริษัท เอนเนอร์ยี่ ลิ้งค์ ดีไซน์ (ประเทศไทย) จำกัด
(“เอนเนอร์ยี่ ลิ้งค์ ดีไซน์”) บริษัทร่วม ซึ่งดำเนินธุรกิจการผลิตและจำหน่ายพลังงานไฟฟ้าจากพลังงาน
ทดแทน ให้แก่ บริษัท เอส เค เอส พร็อพเพอร์ตี้ จำกัด (“ผู้ซื้อ”) จำนวน 5,199 หุ้น มูลค่าที่ตราไว้หุ้นละ
100 บาท คิดเป็นร้อยละ 25.995 ของหุ้นทั้งหมด โดยมีมูลค่าการซื้อขายเท่ากับ 572,000 บาท จึงเป็น
เหตุให้ เอนเนอร์ยี่ ลิ้งค์ ดีไซน์ สิ้นสภาพการเป็นบริษัทร่วมของบริษัทฯ
ปัจจุบันบริษัทได้จำหน่ายลงทุนในบริษัท เอนเนอร์ยี่ ลิ้งค์ ดีไซน์ (ประเทศไทย) จำกัด เมื่อวันที่
29 ธันวาคม 2566 เป็นที่เรียบร้อยแล้ว
วิเคราะห์ผลการดำเนินงาน
ผลการดำเนินงานสำหรับปีสิ้นสุดวันที่ 31 ธันวาคม 2566 ของบริษัท บริษัท ไดเมท (สยาม) จำกัด
(มหาชน) “บริษัท” และบริษัทย่อย มีผลขาดทุนสุทธิ เป็นจำนวน 90.72 ล้านบาท
รายได้ (ล้านบาท) สำหรับงวดสิบสองเดือน การเปลี่ยนแปลง
สำหรับงวดสิ้นสุด
2566 % 2565 % ล้านบาท %
31 ธันวาคม 2566
รายได้จากการขายและบริการ 101.233 99.23% 131.003 80.48% (29.770) -22.72%
รายได้อื่น 783 0.77% 31.770 19.52% (30.987) -97.54%
รายได้รวมของบริษัทและบริษัทย่อย 102.016 100.00% 162.773 100.00% (60.757) -37.33%
ส่วนแบ่งกำไร(ขาดทุน)จากบริษัทร่วม 1.329 - 2.640 - (1.311) -49.66%
จากงบกำไรขาดทุนเบ็ดเสร็จสำหรับงวดสิบสองเดือนสิ้นสุดวันที่ 31 ธันวาคม 2566 บริษัทฯ และบริษัท
ย่อยมีรายได้รวม 102.02 ล้านบาท ลดลง 60.75 ล้านบาท หรือคิดเป็นร้อยละ -37.33 เมื่อเปรียบเทียบกับงวด
เดียวกันของปีที่ผ่านมา โดยในงวดปัจจุบัน มีรายได้จากการขายและการให้บริการ 101.23 ล้านบาท หรือคิดเป็น
99.23% ของรายได้รวม ซึ่งมาจากการดำเนินธุรกิจขายสีอุตสาหกรรมและธุรกิจของบริษัทย่อย และการลดลงเป็น
ผลมาจากในปี 2565 บริษัทฯ มีการกลับรายการหนี้สงสัยจะสูญ เช่น ลูกหนี้ บริษัท ไอเจน เอนจิเนียร์ริ่ง จำกัด ที่มี
หนี้สินทางการค้าอยู่เป็นมูลค่าเท่ากับ 38.40 ล้านบาท และมีหนี้สินเป็นเงินกู้ยืม 15.63 ล้านบาท การกลับรายการ
เหล่านี้ทำเพื่อนำไปใช้สำหรับการโอนสิทธิเรียกร้องในหนี้สินให้แก่คู่กรณีเพื่อระงับข้อพิพาทของ
บริษัทฯ และสาเหตุมาจากสภาพเศรษฐกิจและการสูญเสียลูกค้าหลัก
ค่าใช้จ่าย (ล้านบาท) สำหรับงวดสิบสองเดือน การเปลี่ยนแปลง
สำหรับงวดสิ้นสุด
2566 % 2565 % ล้านบาท %
31 ธันวาคม 2566
ต้นทุนขายและบริการ 93.298 48.07% 93.655 31.06% (357) -0.38%
ต้นทุนในการจัดจำหน่าย 29.360 15.13% 25.896 8.59% 3.464 13.38%
ค่าใช้จ่ายในการบริหาร 70.394 36.27% 159.371 52.85% (88.977) -55.83%
ขาดทุนจากการวัดมูลค่าสินทรัพย์ทางการเงินไม่หมุนเวียนอื่น - 0.00% 5.051 1.68% (5.051) -100.00%
ขาดทุนจากการขายเงินลงทุนในบริษัทย่อย - 0.00% 14.680 4.87% (14.680) -100.00%
ต้นทุนทางการเงิน 1.020 0.53% 2.899 0.96% (1.879) -64.82%
รวมค่าใช้จ่าย 194.072 100.00% 301.552 100.00% (107.480) -35.64%
สำหรับงวดสิบสองเดือนสิ้นสุดวันที่ 31 ธันวาคม 2566 ค่าใช้จ่ายรวมของบริษัทฯ และบริษัทย่อยคิดเป็น
จำนวน 194.07 ล้านบาท ลดลง 107.48 ล้านบาทหรือเท่ากับ -35.64% เมื่อเปรียบเทียบกับงวดเดียวกันของปีที่
ผ่านมา ค่าใช้จ่ายส่วนใหญ่เป็นค่าใช้จ่ายในการบริหารจำนวน 70.40 ล้านบาท ซึ่งมีสัดส่วนเท่ากับ 36.27% ของ
ค่าใช้จ่ายรวมของบริษัทฯ และบริษัทย่อย โดยมีสาเหตุหลักมาจากปี 2565 บริษัทฯ มีการนำสินทรัพย์ต่างๆ ไป
ชำระให้แก่คู่กรณีเพื่อระงับข้อพิพาท จึงทำให้มีผลกระทบต่องบกำไรขาดทุนเบ็ดเสร็จในรูปแบบของค่าใช้จ่ายใน
การบริหาร อาทิ 1.การโอนหุ้นของบริษัท ไอเจน เอนจิเนียริ่ง จำกัด ไปให้คู่กรณ ี ซึ่งมีมูลค่าทางบัญชีเท่ากับ 45.73
ล้านบาท 2.การโอนลูกหนี้การค้า บริษัท ไอเจน เอนจิเนียริ่ง จำกัด จำนวน 38.40 ล้านบาท 3.การโอนหุ้นของ
บริษัท แมคทริค จำกัด (มหาชน) ซึ่งมีมูลค่าทางบัญชีเท่ากับ 10.89 ล้านบาท และอื่นๆ นอกเหนือจากค่าใช้จ่าย
ในการระงับข้อพิพาทแล้ว เช่น ค่าใช้จ่ายในการเข้าซื้อบริษัท เอสจีเอ็มพี จำกัด
การวิเคราะห์ฐานะการเงิน
1.สินทรัพย ์
ณ วันที่ 31 ธันวาคม 2566 บริษัทฯ และบริษัทย่อยมีสินทรัพย์ทั้งหมด 427.77 ล้านบาท ลดลง 103.11
ล้านบาท เมื่อเปรียบเทียบกับสินทรัพย์ ณ วันที่ 31 ธันวาคม 2565 ซึ่งมีสินทรัพย์เท่ากับ 530.89 ล้านบาท ทั้งนี้
สินทรัพย์ของบริษัทฯ ประกอบด้วย
1.1 สินทรัพย์หมุนเวียนจำนวน 54.58 ล้านบาท คิดเป็นสัดส่วนเท่ากับ 14.63% ของสินทรัพย์ทั้งหมด ซึ่ง
ลดลง 60.48 ล้านบาท เมื่อเปรียบเทียบกับสินทรัพย์ ณ วันที่ 31 ธันวาคม 2565 ที่มีสินทรัพย์
หมุนเวียนเท่ากับ 115.05 ล้านบาท โดยสินทรัพย์หมุนเวียนส่วนมากอยู่ในรายการลูกหนี้การค้าและ
ลูกหนี้หมุนเวียนอื่นจำนวน 26.60 ล้านบาท เทียบเท่ากับ 48.73% ของสินทรัพย์หมุนเวียน ลดลง
51.42 ล้านบาท
1.2 สินทรัพย์ไม่หมุนเวียนจำนวน 373.18 ล้านบาท คิดเป็นสัดส่วน 87.24% ของสินทรัพย์ทั้งหมด ลดลง
42.64 ล้านบาท เมื่อเปรียบเทียบกับสินทรัพย์ ณ วันที่ 31 ธันวาคม 2565 ที่มีสินทรัพย์ไม่หมุนเวียน
เท่ากับ 415.83 ล้านบาท ซึ่งสินทรัพย์หมุนเวียนลดลงเป็นผลมาจากเงินลงทุนในบริษัท SGMP จำกัด
จำนวน 33.74 ล้านบาท ประกอบไปด้วย ขาดทุนจากการวัดมูลค่ายุติธรรม 37.88 ล้านบาท และส่วน
แบ่งกำไรจากบริษัทร่วม 4.12 ล้านบาท
2.หนี้สิน
ณ วันที่ 31 ธันควาคม 2566 บริษัทฯ และบริษัทย่อยมีหนี้สินทั้งหมด 66.61 ล้านบาท ประกอบด้วย
หนี้สินหมุนเวียนจำนวน 46.72 ล้านบาท และหนี้สินไม่หมุนเวียนจำนวน 19.90 ล้านบาท บริษัทฯ และบริษัท
ย่อยได้มีการชำระหนี้เงินกู้ยืมระยะสั้นจากกิจการอื่นจำนวน 30.00 ล้านบาท เรียบร้อยแล้ว นอกจากนี้ บริษัทฯ
และบริษัทย่อยมีเจ้าหนี้การค้าและเจ้าหนี้อื่นเพิ่มขึ้น 8.60 ล้านบาท และมีหนี้สินรวมลดลง 12.39 ล้านบาท เมื่อ
เปรียบเทียบกับงบแสดงฐานะการเงิน ณ วันที่ 31 ธันวาคม 2565 ซึ่งมีหนี้สินเท่ากับ 79.01 ล้านบาท
3. ส่วนของผู้ถือหุ้น
ณ วันที่ 31 ธันวาคม 2566 บริษัทฯ และบริษัทย่อยมีส่วนของผู้ถือหุ้นทั้งหมด 361.16 ล้านบาท ลดลง
90.73 ล้านบาท เมื่อเปรียบเทียบกับงบแสดงฐานะการเงิน ณ วันที่ 31 ธันวาคม 2565 ซึ่งมสี ่วนของเจ้าของเท่ากับ
530.88 ล้านบาท
จึงเรียนมาเพื่อทราบ
ขอแสดงความนับถือ
( นายวส ุ คุณสาวี )
ประธานเจ้าหน้าที่ฝ่ายการเงินและการบัญชี
