ท ี่ ศส.ตลท. 2/2567
วันที่ 14 กุมภาพันธ์ 2567
เรื่อง คำอธิบายและวิเคราะห์ของฝ่ายจัดการ สำหรับปีสิ้นสุดวันที่ 31 ธันวาคม 2566
เรียน กรรมการและผู้จัดการ
ตลาดหลักทรัพย์แห่งประเทศไทย
บริษัท ศักดิ์สยามลิสซิ่ง จำกัด (มหาชน) (“บริษัทฯ”) ขอเรียนชี้แจงผลการดำเนินงานสำหรับปีสิ้นสุด
วันที่ 31 ธันวาคม 2566 บริษัทฯ มีกำไรสุทธิรวม 749.3 ล้านบาท เทียบกับงวดเดียวกันของปี 2565 จำนวน
710.2 ล้านบาท เพิ่มขึ้นจำนวน 39.1 ล้านบาท หรือเพิ่มขึ้นคิดเป็นร้อยละ 5.5 โดยมีรายละเอียดดังต่อไปนี้
สำหรับปีสิ้นสุดวันที่ เปลี่ยนแปลง
งบกำไรขาดทุนเบ็ดเสร็จ 31 ธ.ค. 2566 31 ธ.ค. 2565 จำนวน ร้อยละ
(ล้านบาท) (ล้านบาท) (ล้านบาท) (%)
รายได้
รายได้ดอกเบี้ย 2,673.2 2,309.8 363.4 15.7
รายได้จากการขายและการให้บริการ 25.4 9.4 15.9 169.5
รายได้ค่าธรรมเนียมและบริการ 25.6 10.6 15.0 141.2
รายได้อื่น 15.6 6.2 9.5 153.8
ส่วนแบ่งกำไรจากเงินลงทุนในบริษัทร่วมฯ 0.1 0.0 0.1 -
รวมรายได้ 2,739.8 2,336.0 403.8 17.3
ค่าใช้จ่าย
ต้นทุนขายและการให้บริการ 18.6 4.6 14.0 302.9
ค่าใช้จ่ายในการบริการ 25.3 32.5 (7.3) (22.3)
ค่าใช้จ่ายในการบริหาร 1,293.1 1,106.9 186.1 16.8
ผลขาดทุนด้อยค่าด้านเครดิต 150.7 131.2 19.5 14.8
ต้นทุนทางการเงิน 315.8 172.7 143.1 82.9
รวมค่าใช้จ่าย 1,803.4 1,448.0 355.4 24.5
กำไรก่อนค่าใช้จ่ายภาษีเงินได้ 936.4 888.0 48.4 5.5
ค่าใช้จ่ายภาษีเงินได้ 187.1 177.8 9.3 5.2
กำไรสำหรับปี 749.3 710.2 39.1 5.5
กำไรต่อหุ้นขั้นพื้นฐาน (บาทต่อหุ้น) 0.36 0.34 0.02 5.9
1. รายได้รวมสำหรับปีสิ้นสุดวันที่ 31 ธันวาคม 2566 จำนวน 2,739.8 ล้านบาท เทียบกับงวดเดียวกันของปี
2565 จำนวน 2,336.0 ล้านบาท เพิ่มขึ้นจำนวน 403.8 ล้านบาท หรือเพิ่มขึ้นคิดเป็นร้อยละ 17.3 สาเหตุ
หลักมาจากการขยายธุรกิจได้ตามเป้าหมาย โดยปี 2565 มีการเปิดสาขาเพิ่มขึ้นจำนวน 209 สาขา และ ปี
2566 เปิดสาขาเพิ่มขึ้นจำนวน 100 สาขา ส่งผลให้บริษัทมีจำนวนฐานลูกค้าและลูกหนี้เงินให้สินเชื่อเพิ่มขึ้น
รวมทั้งมีรายได้จากการขายและการให้บริการจากบริษัทย่อยที่เพิ่มขึ้นจากการขายโดรนและให้บริการฉีดพ่น
และส่วนแบ่งกำไรจากเงินลงทุนในบริษัทร่วมฯ ที่เพิ่มขึ้นจากการดำเนินธุรกิจจำหน่ายและติดตั้งผลิตภัณฑ์
โซลาร์รูฟท็อปของบริษัทร่วม
2. ค่าใช้จ่ายรวมสำหรับปีสิ้นสุดวันที่ 31 ธันวาคม 2566 จำนวน 1,803.4 ล้านบาท เทียบกับงวดเดียวกันของปี
2565 จำนวน 1,448.0 ล้านบาท เพิ่มขึ้นจำนวน 355.4 ล้านบาท หรือเพิ่มขึ้นคิดเป็นร้อยละ 24.5 เป็นผลมา
จากการขยายสาขาในปี 2565 และปี 2566 ทำให้มีจำนวนพนักงานเพิ่มขึ้น ส่งผลให้บริษัทฯ มีค่าใช้จ่ายใน
การบริการและบริหาร จำนวน 1,318.3 ล้านบาท เทียบกับปี 2565 จำนวน 1,139.5 ล้านบาท เพิ่มขึ้น
178.9 ล้านบาท หรือเพิ่มขึ้นคิดเป็นร้อยละ 15.7 ผลขาดทุนด้อยค่าด้านเครดิตเพิ่มขึ้น จำนวน 19.5 ล้านบาท
เป็นผลมาจากพอร์ตสินเชื่อเพิ่มขึ้น 1,494.1 ล้านบาท จากสิ้นปี 2565 และต้นทุนทางการเงินเพิ่มขึ้น จำนวน
143.1 ล้านบาท หรือเพิ่มขึ้นคิดเป็นร้อยละ 82.9 เป็นผลมาจากอัตราดอกเบี้ยเงินกู้จากสถาบันการเงินที่เพิ่ม
สูงขึ้น
ณ วันที่ เปลี่ยนแปลง
งบแสดงฐานะการเงิน 31 ธ.ค. 2566 31 ธ.ค. 2565 จำนวน ร้อยละ
(ล้านบาท) (ล้านบาท) (ล้านบาท) (%)
สินทรัพย์ 13,184.3 11,623.6 1,560.8 13.4
หนี้สิน 7,352.1 6,247.4 1,104.7 17.7
ส่วนของผู้ถือหุ้น 5,832.2 5,376.2 456.0 8.5
อัตราหนี้สินต่อส่วนของผู้ถือหุ้น (เท่า) 1.26 1.16 0.10 8.6
1. สินทรัพย์รวม บริษัทฯ มีสินทรัพย์ ณ วันที่ 31 ธันวาคม 2566 จำนวน 13,184.3 ล้านบาท เพิ่มขึ้นจาก ณ
สิ้นปี 2565 จำนวน 1,560.8 ล้านบาท หรือเพิ่มขึ้นคิดเป็นร้อยละ 13.4 สินทรัพย์รวมที่เพิ่มเป็นผลมาจาก
พอร์ตลูกหนี้สินเชื่อเพิ่มขึ้น จำนวน 1,494.1 ล้านบาท จากสิ้นปี 2565
2. หนี้สินรวม บริษัทฯ มีหนี้สินรวม ณ วันที่ 31 ธันวาคม 2566 จำนวน 7,352.1 ล้านบาท เพิ่มขึ้นจาก ณ
สิ้นปี 2565 จำนวน 1,104.7 ล้านบาท หรือเพิ่มขึ้นคิดเป็นร้อยละ 17.7 สาเหตุหลักมาจากการที่บริษัทฯ ได้
กู้เงินจากสถาบันการเงิน รวมทั้งเงินกู้จากบริษัทอื่นและการออกหุ้นกู้ เพื่อสนับสนุนการให้สินเชื่อแก่ลูกค้า
3. ส่วนของผู้ถือหุ้น บริษัทฯ มีส่วนของผู้ถือหุ้น ณ วันที่ 31 ธันวาคม 2566 จำนวน 5,832.2 ล้านบาท
เพิ่มขึ้นจาก ณ สิ้นปี 2565 จำนวน 456.0 ล้านบาท หรือเพิ่มขึ้นคิดเป็นร้อยละ 8.5 เนื่องจากผลการ
ดำเนินงานของปี 2566 มีกำไรสุทธิจำนวน 749.3 ล้านบาท ส่งผลให้ส่วนของผู้ถือหุ้นเพิ่มขึ้น ทั้งนี้ เมื่อวันที่
20 เมษายน พ.ศ. 2566 ที่ประชุมสามัญผู้ถือหุ้นของบริษัทประจำปี พ.ศ. 2566 มีมติอนุมัติจ่ายเงินปันผล
จากกำไรสุทธิสำหรับปีสิ้นสุดวันที่ 31 ธันวาคม พ.ศ. 2565 ให้แก่ผู้ถือหุ้นของบริษัทในมูลค่า 0.137 บาทต่อ
หุ้น เป็นจำนวนเงินทั้งสิ้น 287.1 ล้านบาท บริษัทฯ จ่ายเงินปันผลเมื่อวันที่ 18 พฤษภาคม พ.ศ. 2566
4. อัตราหนี้สินต่อส่วนของผู้ถือหุ้น บริษัทฯ มีอัตราหนี้สินต่อส่วนของผู้ถือหุ้น ณ วันที่ 31 ธันวาคม 2566
เท่ากับ 1.26 เท่า และ ณ วันที่ 31 ธันวาคม 2565 เท่ากับ 1.16 เท่า เพิ่มขึ้นเนื่องจากสัดส่วนของหนี้สิน
รวมเพิ่มขึ้นมากกว่าส่วนของผู้ถือหุ้น
จึงเรียนมาเพื่อโปรดทราบ
ขอแสดงความนับถือ
(นางเรณู วิลาศรี)
รองกรรมการผู้จัดการ (บริหารงานบัญชี-การเงิน)
ผู้มีอำนาจรายงานสารสนเทศ
