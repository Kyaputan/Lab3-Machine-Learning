ที่ TVO/CP/67/002
วันที่ 28 กุมภาพันธ์ 2567
เรื่อง ชี้แจงผลการดำเนินงานประจำปี 2566
เรียน กรรมการและผู้จัดการตลาดหลักทรัพย์แห่งประเทศไทย
บริษัท น้ำมันพืชไทย จำกัด (มหาชน) (“บริษัท”) ขอนำส่งงบการเงินสิ้นสุด ณ วันที่ 31 ธันวาคม 2566 ซึ่งผ่านการ
ตรวจสอบจากผู้สอบบัญชีแล้ว พร้อมคำอธิบายและวิเคราะห์ของฝ่ายจัดการ เพื่อเป็นข้อมูลสำหรับผู้ลงทุน และผู้สนใจทั่วไปรับทราบ
ภาพรวมการดำเนินงาน
ผลการดำเนินงานของบริษัทและบริษัทย่อย สำหรับปีสิ้นสุดวันที่ 31 ธันวาคม 2566 และ 2565 มีดังน ี้
เพิ่มขึ้น / (ลดลง)
หน่วย : ล้านบาท 2566 2565
จำนวน %
รายได้จากการขาย 33,771 38,679 (4,908) (12.69)
รายได้จากการขายวัสดุหีบห่อ 424 429 (5) (1.22)
รวมรายได้จากการขาย 34,195 39,108 (4,913) (12.56)
ต้นทุนขาย 33,045 35,986 (2,941) (8.17)
กำไรขั้นต้น 1,150 3,122 (1,972) (63.19)
กำไร (ขาดทุน) จากอัตราแลกเปลี่ยนและตราสารอนุพันธ์ 201 78 123 156.99
รายได้อื่น 119 137 (18) (12.97)
ค่าใช้จ่ายในการขาย 557 614 (57) (9.26)
ค่าใช้จ่ายในการบริหาร 261 281 (20) (7.14)
ค่าเผื่อผลขาดทุนด้านเครดิตที่คาดว่าจะเกิดขึ้น (กลับรายการ) (17) (5) (12) (216.41)
การปรับลดสินค้าคงเหลือเป็นมูลค่าสุทธิที่จะได้รับ (กลับรายการ) (280) 240 (520) (216.82)
ขาดทุนจากการตัดจำหน่ายอาคาร เครื่องจักร และอุปกรณ์ 0 77 (77) (100)
ขาดทุนจากการด้อยค่าอาคาร เครื่องจักร และอุปกรณ์ 1 90 (89) (99.15)
ต้นทุนทางการเงิน 20 6 14 239.30
กำไรก่อนค่าใช้จ่ายภาษีเงินได้ 929 2,035 (1,106) (54.35)
ค่าใช้จ่ายภาษีเงินได้ 179 403 (223) (55.44)
กำไรสุทธิส่วนที่เป็นของผู้ถือหุ้นบริษัทใหญ่ 730 1,604 (874) (54.52)
ส่วนที่เป็นของผู้มีส่วนได้เสียที่ไม่มีอำนาจควบคุมของบริษัทย่อย 20 28 (8) (28.87)
หน้า 1 | 5
ในปี 2566 บริษัทและบริษัทย่อยมีกำไรสุทธิส่วนที่เป็นผู้ถือหุ้นของบริษัท 730 ล้านบาท ลดลง 874 ล้านบาท หรือคิดเปน็ ร้อยละ
54.52 จาก 1,604 ล้านบาท เมื่อเทียบกับปี 2565 สาเหตุหลักมาจาก
1. รายได้จากการขาย
บริษัทและบริษัทย่อยมีรายได้จากการขายรวม 34,195 ล้านบาท ลดลง 4,913 ล้านบาท หรือคิดเป็นร้อยละ 12.56 จาก
39,108 ล้านบาท เมื่อเทียบกับปี 2565 โดยเป็นรายได้จากการขายผลติ ภัณฑ์ต่างๆ ของบริษัทอยู่ที่ 33,771 ล้านบาท ลดลง 4,908
ล้านบาท หรือคิดเป็นร้อยละ 12.69 จาก 38,679 ล้านบาท เมื่อเทียบกับปี 2565 และเป็นรายได้จากการขายวัสดุหีบห่อของบริษัท
ย่อย 424 ล้านบาท ลดลง 5 ล้านบาท หรือคิดเป็นร้อยละ 1.22 จาก 429 ล้านบาท เมื่อเทียบกับปี 2565 รายละเอียดดังนี้
• สินค้าประเภทกากถั่วเหลืองและวัตถุดิบอาหารสัตว์ ปรับตัวลดลงเมื่อเทียบกับปี 2565 โดยราคาขายเฉลี่ยทั้งปี
ปรับตัวสูงขึ้นเมื่อเทียบกับปีก่อนหน้าสอดคล้องกับราคากากถั่วเหลืองในประเทศและตลาดโลก โดยเฉพาะอย่างยิ่งในช่วงครึ่งปีแรก
อย่างไรก็ตามปริมาณการขายปรับตัวลดลงจากปีก่อนหน้าสาเหตุหลักจากภาวะเศรษฐกิจโลกที่ชะลอตัวทำให้เกิดการหดตัวของ
กลุ่มลูกค้าที่ผลิตเพื่อการส่งออก อีกทั้งลูกค้ากลุ่มผู้ผลิตอาหารสัตว์ในประเทศมีการชะลอคำสั่งซื้อ ซึ่งเป็นผลมาจากสถานการณ์ปศุ
สัตว์ที่ยังไม่ฟื้นตัว โดยเฉพาะอย่างยิ่งในกลุ่มสุกรที่ได้รับผลกระทบจากปัญหาการลักลอบนำเข้าเนื้อสุกรจากต่างประเทศอย่างผิด
กฏหมาย ทำให้ราคาเนื้อสุกรหน้าฟาร์มตกต่ำลงอย่างมาก รวมถึงราคาเนื้อไก่ที่ปรับตัวลดลงอย่างต่อเนื่องด้วยเช่นกัน สวนทางกับ
ราคาวัตถุดิบอาหารสัตว์ที่ปรับตัวสูงขึ้น ทำให้เกษตรกรลดจำนวนการเลี้ยงสัตว์ลงเพื่อลดความเสี่ยงจากการขาดทุน ซึ่งก่อให้เกิด
ผลกระทบเชิงลบต่อปริมาณคำสั่งซื้ออาหารสัตว์โดยตรง
• สินค้าน้ำมันถั่วเหลืองบริสุทธิ์ รายได้จากการขายสินค้าน้ำมันถั่วเหลืองบริสุทธิ์ปรับตัวลดลงเมื่อเทียบกับปี 2565
โดยมีสาเหตุมาจากภาวะเศรษฐกิจที่ชะลอตัวส่งผลให้กำลังซื้อภายในประเทศลดลง ส่งผลใหล้ ูกค้ากลุ่มตลาดอุตสาหกรรมมีการลด
กำลังการผลิต อีกทั้งผู้บริโภคยังระมัดระวังการใช้จ่ายมากขึ้นและเป็นที่มาของการเปลี่ยนแปลงพฤติกรรมการสั่งสินค้าต่อครั้งที่
ลดลงและลดการเก็บสต็อก จึงส่งผลกระทบต่อร้านค้าปลายทางทำให้ระบายสินค้าได้ช้าลง บริษัทจึงมุ่งเน้นการขายน้ำมันถั่วเหลือง
ไปยังตลาดส่งออกมากขึ้น นอกจากนี้รายได้จากการขายน้ำมันถั่วเหลืองบริสุทธ์ยังได้รับผลกระทบจากราคาขายที่ปรับลดลง
สอดคล้องกับทิศทางราคาน้ำมันพืชในตลาดโลกและตลาดในประเทศ อีกทั้งตลาดน้ำมันพืชเพื่อการบริโภคยังอยู่ในภาวะการแข่งขัน
ที่รุนแรงเพื่อแย่งพื้นที่การขาย ส่งผลให้เกิดการแข่งขันด้านราคาที่รุนแรงมากขึ้นทั้งในกลุ่มน้ำมันถั่วเหลืองเองและกลุ่มน้ำมันปาล์ม
ซึ่งส่วนต่างราคาอยู่ในระดับที่กว้างกว่าปกติ ส่งผลให้ผู้บริโภคหันไปเลือกซื้อน้ำมันปาล์มที่มีราคาต่ำกว่า ทั้งในช่องทางกลุ่ม
อุตสาหกรรม และ อุปโภค-บริโภค
• สินค้าวัสดุหีบห่อ บริษัทย่อยมีรายได้จากการขายลดลงเมื่อเทียบกับปี 2565 สาเหตุหลักมาจากสภาพเศรษฐกิจที่
ซบเซา เงินเฟ้อสูง กำลังซื้อลดลง
2. ต้นทุนขายและกำไรขั้นต้น
บริษัทและบริษัทย่อยมีต้นทุนขาย 33,045 ล้านบาท ลดลง 2,941 ล้านบาท หรือคิดเป็นร้อยละ 8.17 จาก 35,986 ล้าน
บาท เมื่อเทียบกับปี 2565 และมีกำไรขั้นต้น 1,150 ล้านบาท ลดลง 1,972 ล้านบาท หรือลดลงร้อยละ 63.19 จาก 3,122 ล้าน
บาท เมื่อเทียบกับปี 2565 สาเหตุหลักเนื่องจาก
หน้า 2 | 5
• ต้นทุนขายและกำไรขั้นต้นของบริษัท: ต้นทุนขายสินค้าของบริษัทปรับลดลงเมื่อเทียบกับปี 2565 สาเหตุหลักมา
จากปริมาณการขายที่ลดลง และราคาถั่วเหลืองซึ่งเป็นวัตถุดิบหลักของบริษัทปรับลดลง สอดคล้องกับราคาถั่วเหลืองในตลาดโลกที่
ปรับลดลง หลังจากประเทศบราซิลมีผลผลิตถั่วเหลืองออกมาสูงสุดเป็นประวัติการณ์ในฤดูการผลิต 2565/2566 ทำให้สต็อคถั่ว
เหลืองของโลกปรับตัวสูงขึ้นกลับมาอยู่ระดับสงู กว่า 100 ล้านตันอีกครั้ง ในขณะที่ฤดูการผลิต 2564/2565 ประเทศผู้ผลิตถั่วเหลอื ง
หลักของโลกอย่างบราซิลและอาร์เจนตินาต้องเผชิญกับสภาพอากาศแห้ง จากปรากฎการณ์ La Niña ส่งผลให้ผลผลิตถั่วเหลือง
เสียหายไปกว่า 20 ล้านตัน อย่างไรก็ตามแม้ว่าราคาขายเฉลี่ยของสินค้าประเภทกากถั่วเหลืองและวัตถุดิบอาหารสัตว์จะปรับตัว
สูงขึ้น แต่ราคาขายเฉลี่ยของสินค้าน้ำมันถั่วเหลืองบริสุทธิ์ปรับลดลงกว่า 20% สอดคล้องกับทิศทางราคาน้ำมันพืชในตลาดโลกและ
ตลาดภายในประเทศ ทำให้ราคาขายเฉลี่ยของทุกผลิตภัณฑป์ รับลดลงมากกว่าตน้ ทุนเฉลี่ย ส่งผลทำให้บริษัทมีกำไรขั้นต้นลดลงเมอื่
เทียบกับปีก่อนหน้า
• ต้นทุนขายและกำไรขั้นต้นของบริษัทย่อย: ต้นทุนขายของบริษัทย่อยปรับลดลง เมื่อเทียบกับปี 2565 ซึ่งผันแปรไป
ตามยอดขายที่ลดลง ส่วนกำไรขั้นต้นลดลงสาเหตุจากยอดขายที่ลดลงรวมถึงต้นทุนไฟฟ้าที่อยู่ในระดับสูงในช่วงครึ่งปีแรก
3. กำไร (ขาดทุน) จากอัตราแลกเปลี่ยนและตราสารอนุพันธ์
บริษัทบริหารจัดการและทำการป้องกันความเสี่ยงด้านอัตราแลกเปลี่ยน โดยทำสัญญาซื้อขายอัตราแลกเปลี่ยน
ล่วงหน้า ส่งผลให้บริษัทมีกำไรจากอัตราแลกเปลี่ยนและตราสารอนุพันธ์ 201 ล้านบาท เพิ่มขึ้น 123 ล้านบาท หรือคิดเป็นร้อยละ
156.99 จาก 78 ล้านบาท เมื่อเทียบกับปี 2565
4. รายได้อื่น
บริษัทและบริษัทย่อยมีรายได้อื่น 119 ล้านบาท ลดลง 18 ล้านบาท หรือคิดเป็นร้อยละ 12.97 จาก 137 ล้านบาท
เมื่อเทียบกับปี 2565 เนื่องจากเงินปันผลรับลดลง และในปี 2565 มีการปรับปรุงกลับรายการค่าใช้จ่ายทปี่ ลอดภาระที่มีมูลค่าสูง
5. ค่าใช้จ่ายในการขายและบริหาร
บริษัทและบริษัทย่อยมีค่าใช้จ่ายในการขาย 557 ล้านบาท ลดลง 57 ล้านบาทหรือคิดเป็นร้อยละ 9.26 จาก 614
ล้านบาท เมื่อเทียบกับปี 2565 มีสาเหตุมาจากค่าแรง และผลประโยชน์อื่นเกี่ยวกับพนักงาน ค่าใช้จ่ายโฆษณาประชาสัมพันธ์ และ
ค่าใช้จ่ายในการส่งออก
ส่วนค่าใช้จ่ายในการบริหารอยู่ที่ 261 ล้านบาท ลดลง 20 ล้านบาทหรือคิดเป็นร้อยละ 7.14 จาก 281 ล้านบาท
เมื่อเทียบกับปี 2565 มีสาเหตุมาจากค่าแรง และผลประโยชน์อื่นเกี่ยวกับพนักงาน และค่าใช้จ่ายหยุดดำเนินการในสินค้าบาง
ประเภท
6. ค่าเผื่อผลขาดทุนด้านเครดิตที่คาดว่าจะเกิดขึ้น (กลับรายการ)
ในปี 2566 บริษัทและบริษัทย่อยกลับรายการรับรู้ค่าเผื่อผลขาดทุนด้านเครดิตที่คาดว่าจะเกิดขึ้น มูลค่า 17 ล้าน
บาทเนื่องจากการเก็บชำระเงินจากลูกหนี้การค้ามีสภาพคล่องดีกว่าปีก่อน
หน้า 3 | 5
7. การปรับลดราคาทุนสินค้าคงเหลือใหเ้ป็นมูลค่าสุทธิที่จะได้รับ (กลับรายการ)
ในปี 2566 บริษัทและบริษัทย่อยกลับรายการรับรู้ผลขาดทุนจากการปรับลดราคาทุนสินค้าคงเหลือเป็นมูลค่าสุทธิที่
จะได้รับมูลค่า 280 ล้านบาท ในสินค้าบางประเภท
8. ขาดทุนจากการด้อยค่าอาคาร เครื่องจักร และอุปกรณ์
ในปี 2566 บริษัทและบริษัทย่อยบันทึกขาดทุนจากการด้อยค่าอาคาร เครื่องจักรและอุปกรณ์ ที่ไม่ได้ใช้งาน มูลค่า
1 ล้านบาท
ผลการดำเนินงานด้านความยั่งยืน
• บริษัทได้รับการคัดเลือกจากตลาดหลักทรัพย์แห่งประเทศไทยให้เข้าร่วมโครงการต้นแบบการบรหิ ารจัดการด้านการ
เปลี่ยนแปลงสภาพภูมิอากาศ เพื่อเตรียมการและยกระดับการจัดการก๊าซเรือนกระจกให้สอดคล้องกับมาตรฐาน Task Force on
Climate-Related Financial Disclosures (TCFD) นำมาซึ่งการกำหนดกลยุทธ์ และแนวทางที่ชัดเจนในการลดการปล่อยก๊าซ
เรือนกระจก (GHG emission) พร้อมตั้งเป้าหมายระยะสั้นในการลดการปลดปล่อยก๊าซเรือนกระจกลง 20% ภายในปี พ.ศ. 2578
เพื่อเป็นหมุดหมายระยะกลางในการมุ่งสู่เป้าหมายความเป็นกลางทางคาร์บอน (Carbon Neutrality) ภายในปี พ.ศ. 2588 และ
บรรลุเป้าหมายก๊าซเรือนกระจกสุุทธิเป็นศููนย์ (Net Zero Emission) ภายในปี พ.ศ. 2603
• บริษัทปรับปรุงและพัฒนากระบวนการผลิตอย่างต่อเนื่อง เพื่อสนับสนุนเป้าหมาย Net Zero Emission โดยมุ่งเน้น
การเพิ่มสัดส่วนการใช้เชื้อเพลิงหมุนเวียนทดแทนการใช้เชื้อเพลิงฟอสซิล เช่น การใช้เชื้อเพลิงชีวมวลจากเศษวัสดุเหลือใช้ทาง
การเกษตร เช่น แกลบ ไม้สับ และกะลาปาล์ม มาเป็นเชื้อเพลิงหลัก รวมถึงการติดตั้ง Solar Rooftop บนหลังคาโกดังเก็บสินค้า
โดยในปี 2566 สามารถลดการใช้เชื้อเพลิงฟอสซิลได้มากกว่า 60,000 ตัน ติดตั้งระบบไฟฟ้าจากโซลาร์เซลล์ไปแล้วทั้งสิ้น 2 เมกะ
วัตต์ และลดก๊าซเรือนกระจกได้มากกว่า 162,600 ตันคาร์บอนไดออกไซด์เทียบเท่า ต่อปี
• บริษัทได้รับการรับรองคาร์บอนฟุตพริ้นท์ระดับองค์กร และการรับรองคาร์บอนฟุตพริ้นท์ผลิตภัณฑ์ ในผลิตภัณฑ์
หลักทั้งสิ้น 19 รายการ จากองค์การบริหารจัดการก๊าซเรือนกระจก (องค์การมหาชน) หรือ อบก. โดยปัจจุบัน บริษัทอยู่ระหว่าง
การดำเนินโครงการลดก๊าซเรือนกระจกในกระบวนการผลิตอย่างต่อเนื่อง โดยตั้งเป้าหมายได้รับการรับรองฉลากลดคาร์บอนฟุตพ
ริ้นท์จาก อบก. ภายในปี 2568
• จากการผนวกรวมการพัฒนาอย่างยั่งยืนเข้าเป็นส่วนหนึ่งของการดำเนินธุรกิจทั้งหมด ทำให้บริษัทได้รับการจัดเร
ตติ้งระดับ AA หุ้นยั่งยืน SET ESG Rating ประจำปี 2566 (หรือชื่อเดิม Thailand Sustainability Investment (THSI)) จาก
ตลาดหลักทรัพย์แห่งประเทศไทย ต่อเนื่องเป็นปีที่ 7 ในกลุ่มเกษตรและอุตสาหกรรมอาหาร พร้อมผลการประเมิน CGR ในระดับ 5
ดาว จากสมาคมส่งเสริมสถาบันกรรมการบริษัทไทย (IOD) และได้รับการรับรองการต่ออายุสมาชิกแนวร่วมต่อต้านคอร์รัปชันของ
ภาคเอกชนไทย (CAC) แสดงถึงความมุ่งมั่นในการบริหารงานอย่างโปร่งใส ตามหลักบรรษัทภิบาล
หน้า 4 | 5
สรุปผลการดำเนินงานปี 2566
ในภาพรวมผลการดำเนินงานปี 2566 บริษัทและบริษัทย่อยมีรายได้จากการขายรวม 34,195 ล้านบาท ลดลง 4,913
ล้านบาท หรือคิดเป็นร้อยละ 12.56 ต้นทุนขายรวมอยู่ที่ 33,045 ล้านบาท ลดลง 2,941 ล้านบาท หรือคิดเป็นร้อยละ 8.17 กำไร
ขั้นต้น 1,150 ล้านบาท ลดลง 1,972 ล้านบาท หรือคิดเป็นร้อยละ 63.19 ในขณะที่ค่าใช้จ่ายในการขายรวม 557 ล้านบาท ลดลง
57 ล้านบาท หรือคิดเป็นร้อยละ 9.26 สำหรับค่าใช้จ่ายในการบริหารรวม 261 ล้านบาท ลดลง 20 ล้านบาท หรือคิดเป็นร้อยละ
7.14 โดยภาพรวมแล้วบริษัทและบริษัทย่อยมีกำไรสุทธิรวม 730 ล้านบาท ลดลง 874 ล้านบาท หรือคิดเป็นร้อยละ 54.52 เมื่อ
เทียบกับปี 2565
จงึ เรยี นมาเพ่อื ทราบ
ขอแสดงความนับถอื
นางสาวคณฐั ศร บณั ฑติ เนตร ์
เลขานุการบรษิ ทั
ผมู้ อี านาจลงนามสารสนเทศ
หน้า 5 | 5
