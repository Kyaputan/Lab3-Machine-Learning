TWZ004/2567
27 กุมภาพันธ์ 2567
เรื่อง คําอธิบายและการวิเคราะห์ของฝ่ายจัดการ สําหรับปี สิ้นสุดวันที่ 31 ธันวาคม 2566
เรียน กรรมการและผู้จัดการ
ตลาดหลักทรัพย์แห่งประเทศไทย
ตามที่บริษัท ทีดับบลิวแซด คอร์ปอเรชั่น จํากัด (มหาชน) (“บริษัทฯ”) ได้นําส่งงบการเงินของบริษัทฯ และบริษัทย่อย
สําหรับปี สิ้นสุดวันที่ 31 ธันวาคม 2566 ซึ่งผ่านการตรวจสอบจากผู้สอบบัญชีรับอนุญาตแล้ว บริษัทฯ ขอเรียนชี้แจงการ
ดําเนินงานของบริษัทฯ และบริษัทย่อย เปรียบเทียบกับงวดเดียวกันของปี 2565 ดังนี้
ผลการดําเนินงาน
ในปี 2566 บริษัทฯ และบริษัทย่อยมีรายได้รวม 3,606.99 ล้านบาท เพิ่มขึ้นจาก 3,436.32 ล้านบาท ของงวดเดียวกันของ
ปีก่อน คิดเป็นจํานวนเงิน 170.67 ล้านบาท หรือเพิ่มขึ้นในอัตราร้อยละ 4.97 ซึ่งมีรายละเอียดดังต่อไปนี้
- รายได้จากการขายหรือการให้บริการ บริษัทฯ และบริษัทย่อยมีรายได้จากการขายและบริการในปี 2566 จํานวน
3,574.79 ล้านบาท เพิ่มขึ้นจาก3,408.06ล้านบาท ของงวดเดียวกันของปีก่อน คิดเป็นจํานวนเงิน 166.73 ล้านบาท หรือ
เพิ่มขึ้นในอัตราร้อยละ 4.89
- รายได้สนับสนุนการขาย เป็นจํานวนเงิน 11.65 ล้านบาท เพิ่มขึ้นจาก 8.93 ล้านบาท ของงวดเดียวกันของปีก่อน
คิดเป็นจํานวนเงิน 2.72 ล้านบาท หรือเพิ่มขึ้นในอัตราร้อยละ 30.48 ซึ่งรายได้นี้ได้มาจากการสนับสนุนการขายจาก
ผู้จําหน่ายตามโปรโมชั่นที่ผู้จําหน่ายกําหนด
- รายได้อื่นๆ เป็นจํานวนเงิน 20.54 ล้านบาท ซึ่งเพิ่มขึ้นจาก 19.33 ล้านบาท ของงวดเดียวกันของปีก่อน คิดเป็นจํานวนเงิน
1.21 ล้านบาท หรือเพิ่มขึ้นในอัตราส่วนร้อยละ 6.26 รายได้อื่นของบริษัทในปี 2566 ส่วนใหญ่ประกอบด้วย กําไรจาก
อัตราแลกเปลี่ยนเงินตราต่างประเทศ ดอกเบี้ยรับจากเงินฝากประจํา และดอกเบี้ยรับตามสัญญาเช่าทางการเงิน
- ต้นทุนขายหรือต้นทุนการให้บริการ จํานวน 3,269.57 ล้านบาท เพิ่มขึ้นจาก 3,119.08 ล้านบาท ของงวดเดียวกันของ
ปีก่อน เนื่องจากในปี 2566 บริษัทฯ และบริษัทย่อยมีรายได้จากการขายและบริการเพิ่มขึ้นจากปีก่อน
- ต้นทุนในการจัดจําหน่าย จํานวน 54.72 ล้านบาท ลดลงจาก 62.77 ล้านบาทของงวดเดียวกันของปีก่อน ซึ่งมี
ต้นทุนการการจัดจําหน่ายต่อรายได้รวมของบริษัทคิดเป็นสัดส่วนร้อยละ1.52 และร้อยละ 1.83 ในปี 2566และ
ปี 2565 ตามลําดับ
- ค่าใช้จ่ายในการบริหาร จํานวน 128.67 ล้านบาท เพิ่มขึ้นจาก 123.25 ล้านบาทของงวดเดียวกันของปีก่อน ซึ่งมีค่าใช้จ่าย
ในการบริหารต่อรายได้รวมของบริษัทคิดเป็นสัดส่วนร้อยละ 3.57 และร้อยละ 3.59 ในปี 2566 และปี 2565 ตามลําดับ
- ต้นทุนทางการเงิน จํานวน 109.04 ล้านบาทเพิ่มขึ้นจาก 90.70 ล้านบาทของปีก่อน หรือคิดเป็นจํานวนเงิน 18.34
ล้านบาท หรือเพิ่มขึ้นในอัตราส่วนร้อยละ 20.22 ซึ่งเป็นผลมาจากการกู้ยืมเงินในการดําเนนิ งานของบริษัทฯ
- ส่วนแบ่งกําไร จากเงินลงทุนในบริษัทร่วม จํานวน 3.39 เพิ่มจากส่วนแบ่งขาดทุน 3.01 ล้านบาทในปีก่อน เกิดขึ้นจาก
การลงทุนในบริษัท แอดวานซ์ โมลิบิตี จํากัด ในอัตราส่วนการถือหุ้นร้อยละ 31.17 เพื่อดําเนินธุรกิจยานยนต์พลังงานไฟฟ้า
- ค่าใช้จ่ายภาษีเงินได้ ในปี 2566 เป็นจํานวน 11.17 ล้านบาท ลดลงจาก 12.46 ล้านบาท ของปีก่อน คิดเป็นจํานวน
1.30 ล้านบาท เนื่องจากผลการดําเนินงานตามที่กล่าวข้างต้น
- กําไรสุทธิเป็นจํานวนเงิน 23.55 ล้านบาท ซึ่งกําไรสุทธิดังกล่าวได้ถูกหักขาดทุนจากส่วนได้เสียที่ไม่มีอํานาจควบคุม
5.00 ล้านบาท ดังนั้นบริษัทจึงมีกําไรสุทธิที่เป็นส่วนของบริษัทจํานวน 28.55 ล้านบาทเนื่องจากบริษัทฯ และบริษัทย่อย
มีผลการดําเนินงานตามที่กล่าวข้างต้น
ฐานะการเงิน
บริษัทฯ และบริษัทย่อยมีสินทรัพย์รวมในปี 2566 จํานวน 6,191.29 ล้านบาท เพิ่มขึ้นจาก 6,097.92 ล้านบาท ของปีก่อน คิดเป็น
จํานวนเงิน 93.37 ล้านบาท หรือเพิ่มขึ้นในอัตราส่วนร้อยละ 1.53 สินทรัพย์ของบริษัท ณ สิ้นปี 2566 ประกอบด้วยสินทรัพย์หมุนเวียน
คิดเป็นสัดส่วนร้อยละ 83.09 และสินทรัพย์ไม่หมุนเวียนร้อยละ 16.91 โดยรายละเอียดของสินทรัพย์ที่สําคัญ สามารถสรุปได้ดังนี้
- บริษัทฯ และบริษัทย่อยมีลูกหนี้การค้าและลูกหนี้หมุนเวียนอื่น เป็นจํานวน 2,024.21 ล้านบาท เพิ่มข้ึนจากจํานวน
1,925.81 ล้านบาท ของปีก่อน ลูกหนี้การค้าของบริษัทส่วนใหญ่เป็นลูกหนี้การค้าที่เกิดขึ้นจากการขาย
โทรศัพท์เคลื่อนที่และอุปกรณ์เสริม สําหรับลูกหนี้อื่นสําหรับการดําเนินงานส่วนใหญ่ประกอบด้วย เงินจ่ายล่วงหน้าค่า
สินคา้ ลูกหนี้อื่น ค่าใช้จ่ายจ่ายล่วงหน้า รายได้ค้างรับ เงินทดรองจ่ายในการดําเนินงาน และดอกเบี้ยค้างรับ
- สินค้าคงเหลือของบริษัทฯ และบริษัทย่อย ประกอบด้วยโทรศัพท์เคลื่อนที่ และอุปกรณ์เสริม ยานยนต์พลังงานไฟฟ้า
รวมถึงขยะที่เป็นวัตถุดิบเพื่อผลิตพลังงานไฟฟ้าของบริษัทย่อย โดยสินค้าคงเหลือมีจํานวน 2,523.81 ล้านบาท ในปี
2566 เพิ่มขึ้นจากจํานวน 2,358.26 ล้านบาท ของปีก่อนเป็นจํานวน 165.56 ล้านบาท หรือเพิ่มขึ้นร้อยละ 7.02 สินค้า
คงเหลือประเภทโทรศัพท์เคลื่อนที่ และอุปกรณ์เสริม ได้เป็นไปตามนโยบายการบริหารสินค้าของบริษัทฯ ซึ่งปัจจุบัน
ราคาต้นทุนสินค้าโทรศัพท์เคลื่อนที่ต่อหน่วยสูงขึ้นมากกว่าในปีที่ผ่านมา
- ลูกหนี้โครงการอสังหาริมทรัพย์ ภายใต้สัญญาเช่าทางการเงิน เป็นจํานวน 46.96 ล้านบาท ลดลงจากจํานวน 63.58
ล้านบาท ของปีก่อนคิดเป็นจํานวนเงิน 16.61 ล้านบาท หรือลดลงในอัตราส่วนร้อยละ 26.13 เนื่องจากบริษัทพิจารณา
ตั้งตั้งค่าเผื่อด้านเครดิตของลูกหนี้โครงการอสังหาริมทรัพย์ภายใต้สัญญาเช่าทางการเงินและได้รับชําระเงินจากลูกหนี้
ตามระยะเวลาที่กําหนด
- โครงการพัฒนาอสังหาริมทรัพย์เพื่อให้เช่าภายใต้สัญญาเช่าทางการเงินลดลงจากงวดเดียวกันของปีก่อนจํานวน 2.72
ล้านบาท เนื่องจากได้จัดประเภทให้เป็นอสังหาริมทรัพย์เพื่อการลงทุน
- สินทรัพย์สิทธิการใช้จํานวน 26.39 ล้านบาท ลดลงจาก 40.52 ล้านบาทจากปีก่อนเป็นจํานวน 14.13 ล้านบาท ซึ่งเป็น
สินทรัพย์ที่เกิดขึ้นจาก การพิจารณาสัญญาเช่าให้เป็นไปตามมาตรฐานการรายงานทางการเงินฉบับที่ 16
- สิทธิการเช่าที่ดินลดลงจากงวดเดียวกันของปีก่อนจํานวน 4.33 ล้านบาท ส่วนใหญ่เกิดขึ้นจากจัดประเภทเป็น
อสังหาริมทรัพย์เพื่อการลงทุน
สภาพคล่อง
บริษัทฯ และบริษัทย่อยมีเงินสด และรายการเทียบเท่าเงินสด ณ วันที่ 31 ธันวาคม2566 จํานวน 252.47 ล้านบาท ลดลง
จากสิ้นปี 2565 จํานวน 103.92 ล้านบาท หรือลดลงในอัตราส่วนร้อยละ 29.16 โดยมีรายละเอียดของแหล่งที่มาและใช้ไปของเงินสดดังนี้
- เงินสดสุทธิใช้ไปจากกิจกรรมดําเนินงาน 158.32 ล้านบาท ส่วนใหญ่เกิดจากการชําระดอกเบี้ยจ่ายจากการดําเนินงาน
การเพิ่มขึ้นของสนิ ค้าคงเหลือ ลูกหนี้การค้าและลูกหนี้หมุนเวียนอื่น
- เงินสดสุทธิได้มาจากกิจกรรมลงทุน 9.68 ล้านบาท ส่วนใหญ่เกิดจากเงินสดรับจากการจําหน่ายที่ดิน อาคารและ
อุปกรณ์
- เงินสดสุทธิได้มาจากกิจกรรมจัดหาเงิน 44.71 ล้านบาท ส่วนใหญ่เกิดจากเงินสดรับจากเงินกู้ยืม
อัตราส่วนสภาพคล่องของบริษัทฯ ในปี 2565-2566 เท่ากับ 3.22 เท่า และ 2.80 เท่า ตามลําดับ โดยบริษัทฯ
มีสินทรัพย์หมุนเวียนในส่วนของเงินสดและรายการเทียบเท่าเงินสดลดลง และหนี้สินหมุนเวียนในส่วนของหุ้นกู้แปลงสภาพที่จะครบกําหนด
ภายในหนึ่งปีเพิ่มขึ้น
แหล่งที่มาของเงินทุน
ณ สิ้นปี 2566 บริษัทฯ มีหนี้สินรวม จํานวน 2,079.07 ล้านบาท ในขณะที่ส่วนของผู้ถือหุ้นของบริษัทฯ เท่ากับ 4,112.22 ล้านบาท
ส่งผลทําให้อัตราหนี้สินต่อส่วนของผู้ถือหุ้นเท่ากับ 0.51 เท่าเพิ่มขึ้นจาก 0.49 เท่า ในปี 2565
จึงเรียนมาเพื่อทราบ
ขอแสดงความนับถือ
(นายพุทธชาติ รังคสิริ)
กรรมการบริษัท
