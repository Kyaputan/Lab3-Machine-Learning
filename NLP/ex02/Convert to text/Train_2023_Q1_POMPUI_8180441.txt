1 / 2
ที่ ปป.018/2566
12 พฤษภาคม 2566
เรื่อง คำอธิบายและวิเคราะห์งบการเงิน ประจำไตรมาสที่ 1/2566 (แก้ไข)
เรียน กรรมการและผู้จัดการ ตลาดหลักทรัพย์แห่งประเทศไทย
บริษัท ผลิตภัณฑ์อาหารกว้างไพศาล จำกัด (มหาชน) (“บริษัท”) ขอนำส่งงบการเงินของบริษัทประจำไตรมาสที่ 1/2566
และชี้แจงผลการดำเนินงาน โดยสรุปรายการสำคัญในงบการเงินดังนี้
รายการ (ล้านบาท) 3M2566 3M2565 เพิ่ม/ลด %
1 รายได้รวม 272.49 344.06 (71.57) (20.80%)
2 ต้นทุนในการขายสินค้าและบริการ 220.93 283.30 (62.37) (22.02%)
3 ค่าใช้จ่ายในการขาย 36.19 30.04 6.15 20.47%
4 ค่าใช้จ่ายในการบริการ 36.40 33.98 2.42 7.12%
5 ต้นทุนทางการเงิน 6.72 4.39 2.33 53.08%
6 กำไร (ขาดทุน) ก่อนภาษีเงินได้ (27.75) (7.65) (20.10) (262.75%)
7 รายได้ (รายจ่าย) ภาษีเงินได้ 0.07 (0.56) 0.63 112.50%
8 กำไร (ขาดทุน) สุทธิ (27.68) (8.21) (19.47) (237.15%)
9 กำไรเบ็ดเสร็จรวม (27.68) (8.21) (19.47) (237.15%)
ผลการดำเนินงานของบริษัท ประจำไตรมาสที่ 1/2566 เทียบกับไตรมาสที่ 1/2565
ผลประกอบการของประจำไตรมาสที่ 1/2566 บริษัทมีรายได้รวม 270.12 ล้านบาท เมื่อเทียบกับรายได้รวมในไตรมาส
ที่ 1/2565 พบว่ารายได้รวมลดลง 71.57 ล้านบาท คิดเป็นร้อยละ 20.80 เกิดจากบริษัทไม่สามารถผลิตสินค้าที่เป็นความต้องการ
ของตลาดสูง เช่น กลุ่มผลิตภัณฑ์หอยกระป๋อง ได้เพียงพอต่อความต้องการ ซึ่งสินค้ากลุ่มหอยกระป๋องเป็นกลุ่มสินค้าที่มีราคาและ
อัตรากำไรขั้นต้นสูงกว่ากลุ่มอื่น โดยสาเหตุเนื่องมาจากการขาดแคลนวัตถุดิบจากการเปลี่ยนแปลงในสภาพอากาศ
ในด้านต้นทุนและค่าใช้จ่ายต่างๆ ประกอบด้วย ต้นทุนขายสินค้าและบริการ ประจำไตรมาสที่ 1/2566 ยอด 220.93
ล้านบาท เมื่อเทียบกับไตรมาสที่ 1/2565 พบว่าลดลง 62.37 ล้านบาท คิดเป็นร้อยละ 62.37 ซึ่งสอดคล้องกับรายได้ที่ลดลง และ
ผลกระทบจากสาธารณูปโภคและค่าเช่าห้องเย็นที่สูงขึ้น ถึงแม้ว่ารายได้และการผลิตจะลดลงก็ตาม ทั้งนี้บริษัท ได้อยู่ระหว่างการ
ดำเนินการพลังงานทางเลือก เพื่อลดค่าใช้จ่ายด้านพลังงานในอนาคต คาดว่าจะดำเนินการแล้วเสร็จในไตรมาสที่ 2/2566
ในด้านค่าใช้จ่ายในการขายประจำไตรมาส 1/2566 ยอด 36.19 ล้านบาท เมื่อเทียบกับไตรมาส 1/2565 พบว่าเพิ่มขึ้น
6.15 ล้านบาท คิดเป็นร้อยละ 20.47 เนื่องจากกิจกรรมทางการตลาดที่เพิ่มขึ้นในช่วงหลังของปี 2565 ภายหลังจากที่ภาครัฐผ่อน
ปรนมาตรการต่าง ๆ ในช่วงโควิคที่ผ่านมา
2 / 2
ในด้านค่าใช้จ่ายในการบริการประจำไตรมาส 1/2566 ยอด 36.40 ล้านบาท เมื่อเทียบกับไตรมาส 1/2565 พบว่าเพิ่มขึ้น
2.42 ล้านบาท คิดเป็นร้อยละ 7.12 เนื่องจากค่าใช้จ่ายที่เกี่ยวข้องกับพนักงานเพิ่มขึ้นในไตรมาสที่ 1/2566 เนื่องจากบริษัทได้มีการ
ปรับโครงสร้างบุคลากรในช่วงปลายปี 2564 ส่งผลต่อค่าใช้จ่ายในไตรมาสที่ 1/2565 ที่ต่ำลง
ในด้านต้นทุนทางการเงินประจำไตรมาส 1/2566 ยอด 6.72 ล้านบาท เมื่อเทียบกับไตรมาส 1/2565 พบว่าเพิ่มขึ้น 2.33
ล้านบาท คิดเป็นร้อยละ 53.08 เนื่องจากในไตรมาสที่ 1/2565 บริษัทยังคงเสียดอกเบี้ยในอัตราปกติ แต่ในไตรมาสที่ 1/2566
บริษัทอยู่ในระหว่างเจรจาการชำระหนี้กับธนาคารที่ปล่อยกู้ จึงเสียดอกเบี้ยในอัตราผิดนัดชำระ
ฐานะการเงินของบริษัท ณ วันที่ 31 มีนาคม 2566 เทียบกับ ณ วันที่ 31 ธันวาคม 2565
ฐานะทางการเงิน ณ วันที่ 31 มีนาคม 2566 บริษัทมีสินทรัพย์รวม มูลค่า 869.98 ล้านบาท เมื่อเทียบกับสินทรัพย์รวม
ณ วันที่ 31 ธันวาคม 2565 มูลค่า 897.23 ล้านบาท บริษัท มีสินทรัพย์รวมลดลง 27.25 ล้านบาท คิดเป็นร้อยละ 3.04 โดยมี
รายการสำคัญ คือ เงินสดและรายการเทียบเท่าเงินสดลดลง 24.81 ล้านบาท จากการใช้จ่ายในการดำเนินงาน ลูกหนี้การค้า และ
ลูกหนี้อื่นลดลง 24.83 ล้านบาท จากการบริหารจัดการหนี้ได้ดีขึ้น และสินทรัพย์สิทธิการใช้-สุทธิ ที่มีรายการเปลี่ยนแปลงของบัญชี
เนื่องจากสัญญาเช่าห้องเย็นที่มีกับบริษัทที่เกี่ยวข้องได้สิ้นสุดลงในเดือน พฤษภาคม 2565 แต่ไม่ได้มีการต่อสัญญาเช่า เพราะบริษัท
มีความตั้งใจจะซื้อสินทรัพย์ดังกล่าว ดังนั้นบริษัท จึงตัดจำหน่าย สินทรัพย์สิทธิการใช้-สุทธิ ออกจากบัญชี และในระหว่างไตรมาสที่
1/2566 บริษัท ได้กลับรายการผลขาดทุนจากการด้อยค่าอสังหาริมทรัพย์เพื่อการลงทุนเพิ่มเติม
ในด้านหนี้สิน ณ วันที่ 31 มีนาคม 2566 บริษัทฯ มีหนี้สินรวม 641.63 ล้านบาท เมื่อเทียบกับหนี้สินรวม ณ วันที่
31 ธันวาคม 2566 มูลค่า 641.20 ล้านบาท บริษัท มีหนี้สินรวมเพิ่มขึ้น 0.43 ล้านบาท คิดเป็นร้อยละ 0.07 โดยมีรายการสำคัญ
คือ การเพิ่มขึ้นในหนี้สินตามสัญญาเช่า เนื่องจากในระหว่างปีบริษัทเข้าทำสัญญาเช่าในทรัพย์สินหลายรายการ เพื่อใช้ในการ
ดำเนินงาน โดยทรัพย์สินตามสัญญาเช่าเหล่านี้ถูกตีความตามมาตรฐานรายงานทางการเงินให้บันทึกเป็นสินทรัพย์และหนี้สิน
ในงบการเงิน และการลดลงของเจ้าหนี้การค้าและเจ้าหนี้อื่น ในสัดส่วนที่ใกล้เคียงกัน จึงส่งผลให้หนี้สินรวม ณ วันที่ 31 มีนาคม
2566 ไม่ได้เปลี่ยนแปลงจากหนี้สินรวม ณ วันที่ 31 ธันวาคม พ.ศ.2565 อย่างเป็นสาระสำคัญ
ในด้านส่วนของผู้ถือหุ้น ณ วันที่ 31 มีนาคม 2566 บริษัทมีส่วนของผู้ถือหุ้น 228.36 ล้านบาท เมื่อเทียบกับส่วนของผู้ถือ
หุ้น ณ วันที่ 31 ธันวาคม 2565 มูลค่า 256.03 ล้านบาท บริษัทฯ มีส่วนของผู้ถือหุ้นลดลง 27.68 ล้านบาท คิดเป็นร้อยละ 10.81
ซงึ่ สอดคล้องกับยอดกำไร (ขาดทุน) เบ็ดเสร็จ ประจำปีไตรมาสที่ 1/2566
จึงเรียนมาเพื่อทราบ
ขอแสดงความนับถือ
-ลงนาม-
(นางสาวศิริพร โตทับเที่ยง)
ประธานกรรมการบริหาร และกรรมการผู้จัดการ
