ที่ ว.022 /2566 11 สิงหาคม 2566
เรื่อง คำอธิบายและวิเคราะหข์ องฝ่ายบริหาร สำหรับผลการดำเนินงานของไตรมาสที่ 2 ของปี 2566
เรียน กรรมการผู้จัดการ
ตลาดหลักทรัพย์แห่งประเทศไทย
บริษัทฯ ขอชี้แจงผลการดำเนินงานของไตรมาสที่ 2 ของปี 2566 สิ้นสุด ณ วันที่ 30 มิถุนายน 2566 โดยมี
รายละเอียด ดังนี้
1. ในไตรมาสที่ 2 ปี 2566 บริษัทฯ มีรายได้จากการขาย 603.95 ล้านบาท ลดลงจากไตรมาสเดียวกันของ
ปีที่แล้ว 40.50% และลดลงจากไตรมาสก่อนหน้า 22.62 % มีสาเหตุหลักมาจากการชะลอตัวของ
เศรษฐกิจโลก
2. ต้นทุนขายอยู่ที่ 584.88ล้านบาท หรือคิดเป็น 96.84%ของยอดขายซึ่งเพิ่มขึ้นเล็กน้อยจากไตรมาส
เดียวกันของปีที่แล้ว ซึ่งอยู่ที่ 96.44% แต่ลดลงจากไตรมาสก่อนหน้าซึ่งอยู่ที่ 97.68% ทั้งนี้ เนื่องจาก
ต้นทุนพลังงานที่ยังสูงขึ้น รวมถึงปริมาณการผลิตและขายที่ลดลง
3. ค่าใช้จ่ายขายและบริหารลดลงเมื่อเทียบกับไตรมาสเดียวกันของปีก่อนหน้าจาก 23.55 ล้านบาท มาอยู่ที่
21.76 ล้านบาท และค่าใช้จ่ายทางการเงินเพิ่มขึ้นเป็น 14.39 ล้านบาท จาก 8.83 ล้านบาท เนื่องจาก
อัตราดอกเบี้ยที่สูง
4. ในไตรมาสที่ 2 นี้บริษัทฯ มีรายได้อื่น 1.34 ล้านบาท มีขาดทุนจากอัตราแลกเปลี่ยน 22.22 ล้านบาท
จากการอ่อนค่าของเงินบาท และขาดทุนจากการปรับมูลค่ายุติธรรมของตราสารอนุพันธ์ 0.99 ล้านบาท
โดยสรุปบริษัทฯ มียอดขาดทุนสุทธิสำหรับงวดไตรมาส 2 ของปี 2566 ณ วันที่ 30 มิถุนายน 2566 อยู่ที่
38.36 ล้านบาท หรือ 0.38 บาท ต่อหุ้นพร้อมกันนี้บริษัทฯ ขอนำส่งงบการเงินและบัญชีกำไรขาดทุน สิ้นสุด ณ วันที่
30 มิถุนายน 2566 ซึ่งได้รับการสอบทานจากผู้สอบบัญชีรับอนุญาตแล้ว
ขอแสดงความนับถือ
บริษัท วโรปกรณ์ จำกัด (มหาชน)
-สหสีห์ ชิตานนท์-
(นายสหสีห์ ชิตานนท์)
กรรมการผู้จัดการ
สำเนาเรียน ฝ่ายพัฒนาบริษัท สำนักงานคณะกรรมการกำกับหลักทรัพย์และตลาดหลักทรัพย์
