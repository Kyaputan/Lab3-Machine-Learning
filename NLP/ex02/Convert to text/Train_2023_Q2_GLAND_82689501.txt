ท ี่GL/2566/008
วันที่ 8 สิงหาคม 2566
เรื่อง คำอธิบายและวเิคราะห์ฝ่ายจัดการ สำหรับผลการดำเนินงานประจำไตรมาส 2 ปี 2566
เรียน กรรมการและผู้จดั การ
ตลาดหลักทรัพย์แหง่ ประเทศไทย
บริษัท แกรนด์ คาแนล แลนด์ จำกัด (มหาชน) และบริษัทย่อย (“บริษัทฯ”) ชี้แจงผลการดำเนินงานประจำไตรมาส 2
ปี 2566 สำหรับงวด 3 เดือนและงวด 6 เดือน สิ้นสุดวันที่ 30 มิถุนายน 2566 โดยสรุปดังน ี้
เหตุการณ์สำคัญในไตรมาส 2 ปี 2566
เศรษฐกิจไทยในช่วงไตรมาส 2 ปี 2566 อยู่ในทิศทางฟื้นตัวอย่างต่อเนื่อง โดยจำนวนนักท่องเที่ยวไทยและตา่ งชาติ
ปรับเพิ่มขึ้น ส่งผลให้ภาคบริการและการบริโภคภาคเอกชนขยายตัว และการลงทุนภาคเอกชนปรับดีขึ้นด้วยเช่นเดียวกัน (ที่มา
ข้อมูล: ธนาคารแห่งประเทศไทย) ประกอบกับการที่ประชาชนกลับมาใช้ชีวิตตามปกติหลังผ่านพ้นช่วงสถานการณ์ COVID-19
ทำให้ภาพรวมอุตสาหกรรมอสังหาริมทรัพย์เชิงพาณิชย์เริ่มเห็นสัญญาณฟื้นตัวดีขึ้น อย่างไรก็ดี แม้ว่าเศรษฐกิจไทยเริ่มมี
สัญญาณฟื้นตัวขึ้นบ้าง แต่ยังคงมีปัจจัยกดดันจากภายนอกต่าง ๆ ที่จะส่งผลกระทบต่อการดำเนินธุรกิจ อาทิ ภาวะเศรษฐกิจโลก
ที่ฟื้นตัวช้าลง แนวโน้มอัตราเงินเฟ้อและอัตราดอกเบี้ยที่ปรับตัวสูงขึ้น ประกอบกับแนวโน้มตลาดอาคารสำนักงานที่ยังเผชิญ
ความท้าทายอย่างต่อเนื่อง จากพฤติกรรมการของผู้เช่าพื้นที่สำนักงานที่เปลี่ยนไป ประกอบกับสภาวะการแข่งขันที่สูงข้ึน
จากอุปทานที่คาดว่าจะเพิ่มขึ้นในอนาคต (ที่มาข้อมูล: ไนท์แฟรงค์ประเทศไทย)
บริษัทฯ มีการบริหารจัดการในทุกธุรกิจอย่างรอบคอบ มีความคำนึงถึงความผันผวนทางด้านสภาวะอากาศและ
อุณหภูมิ จึงมีการดำเนินการโครงการที่เกี่ยวข้องกับการจัดการพลังงาน เช่น ระบบจัดการอุณหภูมิภายในอาคาร ตลอดจน
การควบคุมต้นทุนและค่าใช้จ่ายในการดำเนินงานให้มีประสิทธิภาพและสอดคล้องกับสภาวะรายได้ โดยคำนึงถึงผลประโยชน์
ของผู้มีส่วนได้เสียทุกกลุ่ม อาทิ ผู้เช่า ร้านค้า ลูกค้า คู่ค้า พนักงาน และผู้ถือหุ้น เป็นสำคัญ โดยสรุปเหตุการณ์ของกลุ่มธุรกิจ
ต่าง ๆ ในไตรมาส 2 ปี 2566 ดังนี้
ธุรกิจอาคารสำนักงาน จำนวนพนักงานบริษัทที่กลับมาทำงานที่อาคารสำนักงาน (Return to Office) อยู่ในทิศทาง
ฟื้นตัวอย่างต่อเนื่อง ในขณะเดียวกันความต้องการใช้พื้นที่อาคารสำนักงานของผู้เช่าแต่ละรายยังมีความหลากหลาย โดยบางราย
ยังคงมีการใช้นโยบายทำงานจากที่บ้าน (Work from Home) อย่างต่อเนื่องภายหลังสถานการณ์ COVID-19 ในขณะที่บางราย
ให้พนักงานกลับมาที่อาคารสำนักงานเต็มเวลา โดยบริษัทฯ ยังคงดูแลพนักงานที่เข้ามาในอาคารสำนักงานและผู้มาใช้บริการที่
อาคารสำนักงานในแต่ละวัน ทั้งนี้บริษัทฯ ยังคงดูแลร้านค้าและผู้ประกอบการที่ได้รับผลกระทบเช่นกัน และบริษัทฯ ยังคง
ดำเนินแผนการขายพื้นที่เช่าอาคารสำนักงานให้แก่ผู้เช่ารายใหม่ รวมถึงศึกษาแนวทางยกระดับการให้บริการในโครงการของ
บริษัทฯ เพื่อเพิ่มศักยภาพการแข่งขันในสภาวะตลาดที่ท้าทาย และตอบรับแนวโน้มอุปสงค์การใช้พื้นที่อาคารสำนักงานที่จะ
ฟื้นตัวขึ้นตามลำดับ
ธุรกิจเช่าพื้นที่ค้าปลีกในโครงการต่างๆ ได้อานิสงส์จากจำนวนพนักงานอาคารสำนักงานที่เพิ่มขึ้น รวมถึงจำนวน
ผู้เข้ามาใช้บริการในโครงการที่ฟื้นตัวดีขึ้น อาทิ ผู้อยู่อาศัยในชุมชนและนักท่องเที่ยว ประกอบกับการที่บริษัทฯ จัดกิจกรรม
ส่งเสริมการขายและการตลาดอย่างต่อเนื่อง ส่งผลให้ร้านค้าต่าง ๆ มียอดขายที่ฟื้นตัวดีขึ้น และมีการพึ่งพาส่วนลดค่าเช่าที่
ลดลงไปเกือบสู่ระดับเดียวกันกับก่อน COVID-19
ธุรกิจขายอสังหาริมทรัพย์ ประกอบด้วยโครงการ นิรติ ดอนเมือง อยู่เพียงโครงการเดียว โดยระหว่างงวดนั้นได้มี
จำนวนผู้เข้าเยี่ยมชมโครงการและมียอดจองที่เพิ่มขึ้นอย่างต่อเนื่อง โดยปัจจุบันอยู่ระหว่างการทยอยก่อสร้าง ตกแต่ง และโอนยูนิต
ที่จองไว้ให้แก่ลูกค้าให้ได้ตามแผนที่วางไว้
การพัฒนาธุรกิจเพื่อความยั่งยืน บริษัทฯ ให้ความสำคัญอย่างยิ่งในการพัฒนาชุมชนรอบข้าง สังคมและ
สิ่งแวดล้อม ให้เติบโตอย่างยั่งยืนไปพร้อมกันกับบริษัทฯ โดยในไตรมาส 2 ปี 2566 บริษัทฯ ได้ดำเนินแผนงานพัฒนา
อย่างยั่งยืนอย่างต่อเนื่อง อาทิ การจัดกิจกรรมทำบุญ ตักบาตร เนื่องในโอกาสวันปีใหม่ไทย โดยมีผู้เข้าร่วมกิจกรรมกว่า 200 คน
และการร่วมมือกับสภากาชาดไทยและธนาคารไทยพาณิชย์ในการจัดกิจกรรมบริจาคโลหิตในบริเวณโครงการ จี ทาวเวอร์
สรุปผลการดำเนินงานประจำไตรมาส 2 ปี 2566
รายได้
ในไตรมาส 2 ปี 2566 บริษัทฯ มีรายได้รวม 407 ล้านบาท ลดลงร้อยละ 5 จากปีก่อน (งวด 6 เดือนแรกมีรายได้รวม
810 ล้านบาท เพิ่มขึ้นร้อยละ 1 จากปีก่อน) โดยหลักมาจากธุรกิจอสังหาริมทรัพย์ที่มีการโอนโครงการนิรติ ดอนเมือง
ได้ใกล้เคียงกับปีก่อน ในส่วนของรายได้จากธุรกิจให้เช่าและบริการ ซึ่งเป็นธุรกิจหลักของบริษัทฯ ปรับตัวลดลงเล็กน้อย
เมื่อเทียบกับปีก่อน จากสถานการณ์ตลาดสำนักงานที่ยังมีความท้าทาย ซึ่งส่งผลกระทบให้อัตราเช่าพื้นที่อาคารสำนักงาน
ปรับตัวลดลง อย่างไรก็ดี บริษัทฯ สามารถรักษาอัตราการปรับเพิ่มค่าเช่าได้อย่างต่อเนื่อง และมีการปรับขึ้นได้ดีกว่าตลาด
เล็กน้อย ในขณะที่รายได้อื่นลดลงจากปีก่อน เนื่องจากมีการปรับปรุงรายการรับรู้รายได้อื่นย้อนหลังในไตรมาส 2 ปีก่อนหน้า
ในขณะที่ในไตรมาสปัจจุบัน ไม่มีรายการลักษณะเดียวกัน
ต้นทุนและค่าใช้จ่ายการบริหาร
บริษัทฯ มีต้นทุนและค่าใช้จ่ายการบริหารจำนวน 182 ล้านบาท เพิ่มขึ้นร้อยละ 10 จากปีก่อน (งวด 6 เดือนแรกมี
ต้นทุนและค่าใช้จ่ายรวม 359 ล้านบาท เพิ่มขึ้นร้อยละ 13 จากปีก่อน) เนื่องจากต้นทุนและค่าใช้จ่ายของโครงการนิรติ ดอนเมือง
ที่เพิ่มขึ้น ประกอบกับต้นทุนและค่าใช้จ่ายในการบริหารที่เพิ่มขึ้นตามสภาวะอัตราเงินเฟ้อและต้นทุนพลังงานที่สูงขึ้น ทำให้
อัตรากำไรขั้นต้นและอัตรากำไรจากการดำเนินงานลดลงเมื่อเทียบกับปีก่อนหน้า แต่ยังเป็นไปตามแผนงานที่วางไว้
กำไรสุทธ ิ
บริษัทฯ มีกำไรสุทธิจำนวน 74 ล้านบาท ลดลงร้อยละ 65 จากปีก่อน (งวด 6 เดือนแรกมีกำไรสุทธิ 158 ล้านบาท
ลดลงร้อยละ 47 จากปีก่อน) หากพิจารณาผลการดำเนินงานโดยไม่รวมผลกระทบจากมาตรฐานรายงานทางการเงิน อาทิ
ผลกำไรขาดทุนจากการปรับปรุงมูลค่ายุติธรรมของอสังหาริมทรัพย์เพื่อการลงทุนในงวดปัจจุบันและปีก่อนหน้า บริษัทฯ มีกำไรสุทธิ
ลดลงประมาณร้อยละ 29 (งวด 6 เดือนแรกกำไรสุทธิลดลงประมาณร้อยละ 18) โดยหลักมาจากต้นทุนทางการเงินที่สูงขึ้นจาก
อัตราดอกเบี้ยเงินกู้ยืมที่ปรับตัวสูงขึ้นตามทิศทางอัตราดอกเบี้ยนโยบาย อย่างไรก็ดี บริษัทฯ ยังดำเนินมาตรการควบคุมต้นทุน
และค่าใช้จ่ายต่างๆ ให้อยู่ในระดับที่เหมาะสมเพื่อรักษาความสามารถในการทำกำไรจากธุรกิจ รวมถึงบริหารจัดการโครงสร้าง
เงินทุนและหนี้สินให้มีประสิทธิภาพอย่างต่อเนื่อง
โครงสร้างทางการเงิน
บริษัทฯ มีหนี้สินที่มีภาระดอกเบี้ย ณ วันที่ 30 มิถุนายน 2566 จำนวน 6,334 ล้านบาท เพิ่มขึ้นจาก ณ วันที่
31 ธันวาคม 2565 ที่ 6,256 ล้านบาท ขณะที่อัตราดอกเบี้ยถัวเฉลี่ยถ่วงน้ำหนัก ณ สิ้นไตรมาส 2 ปี 2566 อยู่ที่ร้อยละ 3.87 ต่อปี
ซึ่งสูงกว่า ณ สิ้นปีก่อนหน้าที่ร้อยละ 3.03 ต่อป ีในขณะทอี่ ัตราส่วนหนี้สินที่มีภาระดอกเบี้ยสุทธิต่อส่วนของผู้ถือหุ้นอยู่ที่ 0.38 เท่า
ไม่เปลี่ยนแปลงจาก ณ สิ้นปีก่อน ซึ่งอัตราส่วนดังกล่าวยังอยู่ต่ำกว่านโยบายของบริษัทฯ ที่ 1 เท่า และต่ำกว่าระดับเงื่อนไข
สัญญาเงินกู้ (Debt covenant) ที่ 3 เท่า
แม้ว่าบริษัทฯ จะมีการรับรู้กำไรสุทธิระหว่างปี แต่บริษัทฯ ยังมีหนี้สินที่มีภาระดอกเบี้ยที่ครบกำหนดชำระภายใน
อนาคตระยะสั้น พร้อมกับต้องเตรียมความพร้อมในการหาแหล่งเงนิ ทุนต่างๆ เพื่อเตรียมความพร้อมในการพัฒนาโครงการใหม่
ที่จะส่งเสริมการเติบโตของธุรกิจต่อไปในระยะยาว
จึงเรียนมาเพื่อโปรดทราบ
ขอแสดงความนับถือ
-ภณพินิต อุปถัมภ-์
(นายภณพินิต อุปถัมภ์)
ประธานเจ้าหน้าที่บริหารการเงิน
ผู้มีอำนาจรายงานสารสนเทศ


