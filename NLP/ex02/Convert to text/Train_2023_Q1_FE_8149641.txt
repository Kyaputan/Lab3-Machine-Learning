12 พฤษภาคม 2566
ที่ ตฟ.7/2566
เรื่อง นำส่งงบการเงินไตรมาสที่ 1 ปี 2566 ที่ผ่านการสอบทานจากผู้สอบบัญชี
และคำอธิบายและวิเคราะห์ของฝ่ายจัดการ
เรียน กรรมการและผู้จัดการตลาดหลกั ทรัพย์แห่งประเทศไทย
บริษัท ฟาร์อีสท์ เฟมไลน์ ดีดีบี จำกัด (มหาชน) (“บริษัท”) ขอนำส่งงบการเงินของบริษัทและงบการเงินรวม
ไตรมาสที่ 1 ปี 2566 ซึ่งผู้สอบบัญชีได้สอบทานแล้วมาพร้อมกับหนังสือฉบับนี้ โดยมีรายละเอียดดังนี้
จากงบการเงินรวมในไตรมาสที่ 1 ประจำปี 2566 สำหรับงวด 3 เดือน สิ้นสุดวันที่ 31 มีนาคม 2566 บริษัทมีผล
ขาดทุนจากการดำเนินงานของส่วนที่เป็นของผู้ถือหุ้นบริษัทใหญ่ จำนวน 10.42 ล้านบาท เมื่อเทียบกับไตรมาสเดียวกันปี
2565 บริษัทมีผลการดำเนินงานขาดทุนเพิ่มขึ้นจำนวน 3.95 ล้านบาท คิดเป็นร้อยละ 61.09 โดยมีสาเหตุหลักดังต่อไปนี้
1. รายได้จากการให้บริการและค่านายหน้าของงบการเงินรวมในไตรมาสที่ 1/2566 มีจำนวน 104.15 ล้านบาท
เมื่อเทียบกับไตรมาสเดียวกันปี 2565 เพิ่มขึ้นจำนวน 17.44 ล้านบาทหรือร้อยละ 20.11 รายได้ที่เพิ่มขึ้นมาจาก
รายได้จากโฆษณาสื่อกลางแจ้ง (Outdoor) เพิ่มขึ้นจำนวน 0.50 ล้านบาท หรือ ร้อยละ 60.48 และรายได้จาก
การผลิตชิ้นงาน ประเภทงานด้านการจัดการข้อมูล จัดกิจกรรมEvent และอินฟลูเอนเซอร์เพิ่มขึ้นจำนวน 14.74
ล้านบาท หรือร้อยละ 2,368.74 เมื่อเทียบกับไตรมาสเดียวของปีก่อน
2. ต้นทุนการให้บริการและค่านายหน้าในงบการเงินรวมไตรมาสที่ 1/2566 มีจำนวน 87.20 ล้านบาท เพิ่มขึ้นจาก
ไตรมาสเดียวกันกับปีก่อนจำนวน 20.86 ล้านบาทหรือร้อยละ 31.44 การเพิ่มขึ้นของต้นทุนมาจากรายได้ที่
เพิ่มขึ้นจากการให้บริการ
3. ค่าใช้จ่ายในการบริการและบริหารของงบการเงินรวมไตรมาสที่ 1/2566 มีจำนวน 33.91 ล้านบาท เพิ่มขึ้น 4.68
ล้านบาท หรือร้อยละ 16.02 เมื่อเทียบกับไตรมาสเดียวกันของปี 2565 สาเหตุมาจากการปรับเงินเดือนของ
พนักงาน และค่าใช้จ่ายสาธารณูปโภคที่เพิ่มขึ้น
4. ส่วนแบ่งกำไรจากเงินลงทุนในบริษัทร่วมในงบการเงินรวม มีจำนวน 2.89 ล้านบาท ลดลงจำนวน 0.43 ล้านบาท
หรือ ร้อยละ 12.92 เมื่อเทียบกับไตรมาสเดียวกันของปี 2565 สาเหตุมาจากผลการดำเนินงานของบริษัทร่วมที่
ลดลง
5. เงินปันผลรับและผลตอบแทนกองทุนส่วนบุคคล มีจำนวน 0.014 ล้านบาท ลดลงจากไตรมาสเดียวกันของปีก่อน
จำนวน 0.29 ล้านบาท หรือคิดเป็นร้อยละ 95.33 สาเหตุหลักมาจากรายได้จากผลตอบแทนจากกองทุนส่วน
บุคคลลดลง
1
จากผลการดำเนินงานดังกล่าวข้างต้น ได้รวมผลกำไร(ขาดทุน) ที่ยังไม่เกิดขึ้นจากการวัดมูลค่ายุติธรรมของ
สินทรัพย์ทางการเงินจากกองทุนปิดและกองทุนสว่ นบคุ คล เป็นจำนวน 0.73 ล้านบาท ซึ่งมีผลกำไรเพิ่มขึ้น 6.05 ล้านบาท
หรือร้อยละ 113.78 เมื่อเทียบกับไตรมาสเดียวกันของปีก่อน
จึงเรียนมาเพื่อโปรดทราบ
ขอแสดงความนับถือ
มาลี ลลี าศิริวงศ์
(นางมาลี ลีลาศิริวงศ์)
กรรมการ
2
