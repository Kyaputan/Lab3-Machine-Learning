ที่ EE/SET/007/2566
12 พฤษภาคม 2566
เรื่อง การวิเคราะห์และคำอธิบายของฝ่ายบริหารเกี่ยวกับผลการดำเนินงานประจำไตรมาส 1/2566
สิ้นสุดวันที่ 31 มีนาคม 2566 (แก้ไข)
เรียน กรรมการและผู้จัดการ
ตลาดหลักทรัพย์แห่งประเทศไทย
บริษัท อีเทอเนิล เอนเนอยี จำกัด (มหาชน) และบริษัทย่อย ขอรายงานผลการดำเนินงานประจำไตรมาส
1/2566 สิ้นสุดวันที่ 31 มีนาคม 2566 ซึ่งมีผลขาดทุนสุทธิจากงบการเงินรวม จำนวน 7.47 ล้านบาท เพิ่มขึ้นจาก
ไตรมาส 1/2565 จำนวน 9.53 ล้านบาท หรือร้อยละ 56.05 ดังนี้
งบกำไรขาดทุนเบ็ดเสร็จ
1. ขาดทุนขั้นต้น ลดลงจำนวน 0.57 ล้านบาท คิดเป็นร้อยละ 100.00 เนื่องจากในไตรมาส 1/2566 มีการตั้ง
ขาดทุนจากการด้อยสินค้าที่คาดว่าจะได้รับต่ำกว่าราคาทุน
2. รายได้อื่น เพิ่มขึ้นจำนวน 3.62 ล้านบาท คิดเป็นร้อยละ 304.17 ส่วนใหญ่ประกอบด้วย
2.1. กำไรจากการวัดมูลค่าเงินลงทุนในตราสารทุนที่วัดมูลค่ายุติธรรมผ่านงบกำไรขาดทุน เพิ่มขึ้นจำนวน
10.71 ล้านบาท คิดเป็นร้อยละ100 เนื่องจากในไตรมาส 1/2566 บริษัทฯ มีการลงทุนในหลักทรัพย์เพื่อ
ค้าประเภทตราสารทุนที่ยังไม่ได้ขาย จำนวน 205.89 ล้านบาท โดย ณ วันสิ้นงวดมีมูลค่ายุติธรรมเพิ่มขึ้น
จึงส่งผลให้บริษัทฯ รับรู้กำไรจากการวัดมูลค่าเงินลงทุนในตราสารทุนที่วัดมูลค่ายุติธรรมผ่านงบกำไร
ขาดทุนทั้งจำนวน ซึ่งต่างจากในไตรมาส 1/2565 ที่ไม่ได้ทำธุรกรรมดังกล่าว
2.2. ขาดทุนจากการเปลี่ยนแปลงมูลค่ายุติธรรมของสินทรัพย์ชีวภาพ เพิ่มขึ้นจำนวน 8.65 ล้านบาท คิดเป็นร้อย
ละ 804
2.3. รายได้อื่น เพิ่มขึ้นจำนวน 1.53 ล้านบาท คิดเป็นร้อยละ 1,746.66 เนื่องจากในไตรมาส 1/2566 บริษัทฯ
มีกำไรจากการขายเงินลงทุนในตราสารทุนจึงส่งผลให้บริษัทฯ รับรู้รายได้อื่นทั้งจำนวน
3. ค่าใช้จ่ายรวม ลดลงจำนวน 6.46 ล้านบาท คิดเป็นร้อยละ 35.04 ส่วนใหญ่ประกอบด้วย
3.1. ต้นทุนในการจัดจำหน่าย ลดลงจำนวน 0.97 ล้านบาท คิดเป็นร้อยละ 93.84 ส่วนใหญ่มาจากค่าขนส่ง
3.2. ค่าใช้จ่ายในการบริหาร ลดลงจำนวน 5.27 ล้านบาท คิดเป็นร้อยละ 35.04 ซึ่งส่วนใหญ่เกิดจากในไตร
มาส 1/2566 มีค่าใช้จ่ายในการบริหารงานลดลงได้แก่ ค่าจ้างที่ปรึกษาทางการเงิน ลดลงจำนวน 2.95
ล้านบาท รวมถึงค่าใช้จ่ายในการไม่ขอคืนภาษีเนื่องจากการเปลี่ยนแปลงธุรกิจและไม่สามารถขอคืนได้
ลดลง จำนวน 5.07 ล้านบาท แต่มีค่าใช้จ่ายในการบริหารงานของบริษัทย่อยเพิ่มขึ้น จำนวน 2.26 ล้าน
บาท เนื่องจากมีการซื้อบริษัทย่อยเพิ่มมา 1 บริษัท
3.3. ค่าตอบแทนผู้บริหาร ลดลงจำนวน 0.23 ล้านบาท คิดเป็นร้อยละ 1.84 เนื่องจากในไตรมาส 1/2566 มี
ผู้บริหารลดลง จึงส่งผลให้ค่าตอบแทนผู้บริหารลดลง
จึงเรียนมาเพื่อโปรดทราบ
ขอแสดงความนับถือ
(นายวรศักดิ์ เกรียงโกมล)
ประธานเจ้าหน้าที่บริหาร
ผู้มีอำนาจรายงานสารสนเทศ
