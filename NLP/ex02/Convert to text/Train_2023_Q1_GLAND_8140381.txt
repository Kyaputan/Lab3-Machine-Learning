ท ี่GL/2566/007
วันที่ 12 พฤษภาคม 2566
เรื่อง คำอธิบายและวเิคราะห์ฝ่ายจัดการ สำหรับผลการดำเนินงานประจำไตรมาส 1 ปี 2566
เรียน กรรมการและผู้จดั การ
ตลาดหลักทรัพย์แหง่ ประเทศไทย
บริษัท แกรนด์ คาแนล แลนด์ จำกัด (มหาชน) และบริษัทย่อย (“บริษัทฯ”) ชี้แจงผลการดำเนินงานประจำไตรมาส 1
ปี 2566 สิ้นสุดวันที่ 31 มีนาคม 2566 โดยสรุปดังน ี้
เหตุการณ์สำคัญในไตรมาส 1 ปี 2566
จากสถานการณ์แพร่ระบาดโรค COVID-19 ในประเทศไทยที่ทยอยผ่อนคลายลงตั้งแต่ช่วงปลายปี 2565 เป็นต้นมา
ประชาชนกลับมาใช้ชีวิตตามปกติ ประกอบกับจำนวนนักท่องเที่ยวทยอยกลับเข้ามาท่องเที่ยวในประเทศไทย ในขณะที่
ภาพรวมตลาดอาคารสำนักงานเริ่มเห็นสัญญาณฟื้นตัวดีขึ้นจากอัตราส่วนพนักงานที่กลับมาทำงานในออฟฟิศทเี่พิ่มข้นึ อย่าง
ต่อเนื่อง อย่างไรก็ดี แม้ว่าเศรษฐกิจไทยเริ่มมีสัญญาณฟื้นตัวขึ้นบ้าง แต่ยังคงมีปัจจัยกดดันจากภายนอกต่าง ๆ ที่จะส่งผล
กระทบต่อการดำเนินธุรกิจ อาทิ ภาวะเศรษฐกิจโลกที่ฟื้นตัวช้าลง แนวโน้มอัตราเงินเฟ้อและอัตราดอกเบี้ยที่ปรับตัวสูงขึ้น
บริษัทฯ มีการบริหารจัดการในทุกธุรกิจอย่างรอบคอบ มีความคำนึงถึงความผันผวนทางด้านสภาวะอากาศและ
อุณหภูมิ จึงมีการดำเนินการโครงการที่เกี่ยวข้องกับการจัดการพลังงาน เช่น ระบบจัดการอุณหภูมิภายในอาคารตลอดจน
การควบคุมต้นทุนและค่าใช้จ่ายในการดำเนินงานให้มีประสิทธิภาพและสอดคล้องกับสภาวะรายได้ โดยคำนึงถึงผลประโยชน์
ของผู้มีส่วนได้เสียทุกกลุ่ม อาทิ ผู้เช่า ร้านค้า ลูกค้า คู่ค้า พนักงาน และผู้ถือหุ้น เป็นสำคัญ โดยสรุปเหตุการณ์ของกลุ่มธุรกิจต่าง ๆ
ในไตรมาส 1 ปี 2566 ดังน ี้
ธุรกิจอาคารสำนักงาน จำนวนพนักงานบริษัทที่กลับมาทำงานที่อาคารสำนักงาน (Return to Office) ปรับตัว
เพิ่มขึ้นอย่างค่อยเป็นค่อยไป ในขณะเดียวกันความต้องการใช้พื้นที่อาคารสำนักงานของผู้เช่าแต่ละรายยังมีความหลากหลาย
โดยบางรายยังคงมีการใช้นโยบายทำงานจากที่บ้าน (Work from Home) อย่างต่อเนื่องภายหลังสถานการณ์ COVID-19
ในขณะที่บางรายให้พนักงานกลับมาที่อาคารสำนักงานเต็มเวลา โดยบริษัทฯ ยังคงดูแลพนักงานที่เข้ามาในอาคารสำนักงาน
และผู้มาใช้บริการที่อาคารสำนักงานในแต่ละวัน ทั้งนี้บริษัทฯ ยังคงดูแลร้านค้าและผู้ประกอบการที่ได้รับผลกระทบเช่นกัน
และบริษัทฯ ยังคงดำเนินแผนการขายพื้นที่เช่าอาคารสำนักงานให้แก่ผู้เช่ารายใหม่ เพื่อตอบรับแนวโน้มอุปสงค์การใช้พื้นที่
อาคารสำนักงานที่จะฟื้นตัวขึ้นตามลำดับ
ธุรกิจเช่าพื้นที่ค้าปลีกในโครงการต่าง ๆ ได้อานิสงส์จากจำนวนพนักงานอาคารสำนักงานที่เพิ่มขึ้น รวมถึง
จำนวนผู้เข้ามาใช้บริการในโครงการที่ฟื้นตัวดีขึ้น อาทิ ผู้อยู่อาศัยในชุมชนและนักท่องเที่ยว ประกอบกับการที่บริษัทฯ
จัดกิจกรรมส่งเสริมการขายและการตลาดอย่างต่อเนื่อง ส่งผลให้ร้านค้าต่าง ๆ มียอดขายที่ฟื้นตัวดีขึ้น และมีการพึ่งพาส่วนลด
ค่าเช่าที่ลดลงไปเกือบสู่ระดับเดียวกันกับก่อน COVID-19
ธุรกิจขายอสังหาริมทรัพย์ ประกอบด้วยโครงการ นิรติ ดอนเมือง อยู่เพียงโครงการเดียว โดยระหว่างงวดนั้นได้มี
จำนวนผู้เข้าเยี่ยมชมโครงการและมียอดจองที่เพิ่มขึ้นอย่างต่อเนื่อง โดยปัจจุบันอยู่ระหว่างการทยอยก่อสร้าง ตกแต่ง และ
โอนยูนิตที่จองไว้ให้แก่ลูกค้าให้ได้ตามแผนที่วางไว้
การพัฒนาธุรกิจเพื่อความยั่งยืน บริษัทฯ ให้ความสำคัญอย่างยิ่งในการพัฒนาชุมชนรอบข้าง สังคมและ
สิ่งแวดล้อม ให้เติบโตอย่างยั่งยืนไปพร้อมกันกับบริษัทฯ โดยในไตรมาส 1 ปี 2566 บริษัทฯ ได้ดำเนินแผนงานพัฒนาอย่าง
ยั่งยืนอย่างต่อเนื่อง อาทิ การร่วมมือกับกรมการค้าภายในและผู้ประกอบการภาคเกษตรในการจัดกิจกรรม Organic
Weekend Market ตลาดอินทรีย์ชุมชนเป็นปีที่ 2 ติดต่อกัน และมีการประชาสัมพันธ์กิจกรรม Earth Hour ในอาคารสำนักงานต่าง ๆ
ของบริษัทฯ เพื่อร่วมมืองดการใช้พลังงานเป็นเวลา 1 ชั่วโมง ลดโลกร้อนและรักษาสิ่งแวดล้อม
สรุปผลการดำเนินงานประจำไตรมาส 1 ปี 2566
รายได้
บริษัทฯ มีรายได้รวม 403 ล้านบาท เพิ่มขึ้นร้อยละ 8 จากปีก่อน โดยหลักมาจากธุรกิจอสังหาริมทรัพย์ที่มีการโอน
โครงการนิรติ ดอนเมือง เพิ่มขึ้นจากปีก่อน ในส่วนของรายได้จากธุรกิจให้เช่าและบริการ ซึ่งเป็นธุรกิจหลักของบริษัทฯ ปรับตัว
เพิ่มขึ้นประมาณร้อยละ 6 เมื่อเทียบกับปีก่อนเล็กน้อยจากสภาวะการดำเนินธุรกิจที่ทยอยฟื้นตัวดีขึ้น รวมถึงรักษา
ความสามารถในการปรับเพิ่มค่าเชา่ ได้อยา่ งต่อเนื่อง แม้ว่าอัตราเช่าพื้นที่อาคารสำนักงานปรับตัวลดลงเล็กน้อยจากปีกอ่ นหน้า
ต้นทุนและค่าใช้จ่ายการบริหาร
บริษัทฯ มีต้นทุนและค่าใช้จ่ายการบริหารจำนวน 177 ล้านบาท เพิ่มขึ้นร้อยละ 17 จากปีก่อน เนื่องจากต้นทุนและ
ค่าใช้จ่ายของโครงการนิรติ ดอนเมือง ที่เพิ่มขึ้น ประกอบกับต้นทุนและค่าใช้จ่ายในการบริหารที่เพิ่มขึ้นตามสภาวะอัตราเงินเฟ้อ
และต้นทุนพลังงานที่สูงขึ้น ทำให้อัตรากำไรขั้นต้นและอัตรากำไรจากการดำเนินงานลดลงเมื่อเทียบกับปีก่อนหน้า แต่ยังเป็นไป
ตามแผนงานที่วางไว้
กำไรสุทธ ิ
บริษัทฯ มีกำไรสุทธิจำนวน 84 ล้านบาท ลดลงร้อยละ 6 จากปีก่อน หากพิจารณาผลการดำเนินงานโดยไม่รวม
ผลกระทบจากมาตรฐานรายงานทางการเงิน อาทิ ผลกำไรขาดทุนจากการปรับปรุงมูลค่ายุติธรรมของอสังหาริมทรัพย์เพื่อการ
ลงทุนในงวดปัจจุบันและปีก่อนหน้า บริษัทฯ มีกำไรสุทธิลดลงประมาณร้อยละ 4 โดยหลักมาจากต้นทุนทางการเงินและภาษี
เงินได้ที่สูงขึ้น อย่างไรก็ดี บริษัทฯ สามารถควบคุมต้นทุนและค่าใช้จ่ายต่าง ๆ ให้อยู่ในระดับที่เหมาะสมเพื่อรักษา
ความสามารถในการทำกำไรจากธุรกิจ รวมถึงบริหารจัดการโครงสร้างเงินทุนและหนี้สินให้มีประสิทธิภาพอย่างต่อเนื่อง
โครงสร้างทางการเงิน
บริษัทฯ มีหนี้สินที่มีภาระดอกเบี้ย ณ วันที่ 31 มีนาคม 2566 จำนวน 6,307 ล้านบาท เพิ่มขึ้นจาก ณ วันที่ 31
ธันวาคม 2565 ที่ 6,256 ล้านบาท ขณะที่อัตราดอกเบี้ยถัวเฉลี่ยถ่วงน้ำหนัก ณ สิ้นไตรมาส 1 ปี 2566 อยู่ที่ร้อยละ 3.42 ต่อปี
ซึ่งสูงกว่า ณ สิ้นปีก่อนหน้าที่ร้อยละ 3.03 ต่อป ี ในขณะทอี่ ัตราส่วนหนี้สินที่มีภาระดอกเบี้ยสุทธิต่อส่วนของผู้ถือหุ้นอยู่ที่ 0.38 เท่า
ไม่เปลี่ยนแปลงจาก ณ สิ้นปีก่อน ซึ่งอัตราส่วนดังกล่าวยังอยู่ต่ำกว่านโยบายของบริษัทฯ ที่ 1 เท่า และต่ำกว่าระดับเงื่อนไข
สัญญาเงินกู้ (Debt covenant) ที่ 3 เท่า
แม้ว่าบริษัทฯ จะมีการรับรู้กำไรสุทธิระหว่างปี แต่บริษัทฯ ยังมีหนี้สินที่มีภาระดอกเบี้ยที่ครบกำหนดชำระภายใน
อนาคตระยะสั้น พร้อมกับต้องเตรียมความพร้อมในการหาแหล่งเงินทุนต่าง ๆ เพื่อเตรียมความพร้อมในการพัฒนาโครงการใหม่
ที่จะส่งเสริมการเติบโตของธุรกิจต่อไปในระยะยาว
จึงเรียนมาเพื่อโปรดทราบ
ขอแสดงความนับถือ
-ภณพินิต อุปถัมภ-์
(นายภณพินิต อุปถัมภ์)
ประธานเจ้าหน้าที่บริหารการเงิน
ผู้มีอำนาจรายงานสารสนเทศ


