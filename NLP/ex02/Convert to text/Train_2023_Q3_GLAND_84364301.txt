ท ี่GL/2566/011
วันที่ 9 พฤศจกิ ายน 2566
เรื่อง คำอธิบายและวเิคราะห์ฝ่ายจัดการ สำหรับผลการดำเนินงานประจำไตรมาส 3 ปี 2566
เรียน กรรมการและผู้จดั การ
ตลาดหลักทรัพย์แหง่ ประเทศไทย
บริษัท แกรนด์ คาแนล แลนด์ จำกัด (มหาชน) และบริษัทย่อย (“บริษัทฯ”) ชี้แจงผลการดำเนินงานประจำไตรมาส 3
ปี 2566 สำหรับงวด 3 เดือนและงวด 9 เดือน สิ้นสุดวันที่ 30 กันยายน 2566 โดยสรุปดังน ี้
เหตุการณ์สำคัญในไตรมาส 3 ปี 2566
เศรษฐกิจไทยในช่วงไตรมาส 3 ปี 2566 อยู่ในทิศทางฟื้นตัวอย่างต่อเนื่อง โดยมีปัจจัยสนับสนุนหลักจากจำนวน
นักท่องเที่ยวต่างชาติเดนิ ทางเข้าประเทศไทยเพิ่มขึ้น รวมถึงมาตรการยกเวน้ การยื่นวีซ่า ส่งผลให้ภาคบริการขยายตัว ในขณะที่
การบริโภคและลงทุนภาคเอกชนมีการชะลอตัวลงจากการรอความชัดเจนด้านมาตรการกระตุ้นเศรษฐกิจของรัฐบาลใหม่ (ที่มา
ข้อมูล: ธนาคารแห่งประเทศไทย) อย่างไรก็ดี แม้ว่าเศรษฐกิจไทยเริ่มมีสัญญาณฟื้นตัวขึ้นบ้าง แต่ยังคงมีปัจจัยกดดันจาก
ภายนอกต่าง ๆ ที่จะส่งผลกระทบต่อการดำเนินธุรกิจ อาทิ ภาวะเศรษฐกิจโลกที่ฟื้นตัวช้าลงจากเหตุการณ์ความไม่สงบใน
ภาคตะวันออกกลาง ราคาพลังงานที่ปรับตัวเพิ่มขึ้นที่จะส่งผลกระทบต่ออัตราเงินเฟ้อ นโยบายการเงินของเฟดที่ยังมีการปรับ
อัตราดอกเบี้ยไปในทิศทางที่สูงขึ้น ประกอบกับแนวโน้มตลาดอาคารสำนักงานที่ยังเผชิญความท้าทายอย่างต่อเนื่อง
จากพฤติกรรมของผู้เช่าพื้นที่สำนักงานที่เปลี่ยนไป ประกอบกับสภาวะการแข่งขันที่สูงขึ้นจากอุปทานที่คาดว่าจะเพิ่มข้ึน
ในอนาคต (ที่มาข้อมูล: ไนท์แฟรงค์ประเทศไทย)
บริษัทฯ มีการบริหารจัดการในทุกธุรกิจอย่างรอบคอบ มีความคำนึงถึงความผันผวนทางด้านสภาวะอากาศและ
อุณหภูมิ จึงมีการดำเนินการโครงการที่เกี่ยวข้องกบั การบริหารจัดการความปลอดภัยและสิ่งแวดล้อม เช่น การควบคุมอุณหภูมิ
ภายในอาคารใหอ้ ยู่ในระดับที่เหมาะสม การบริหารจัดการความสะอาดและจราจรภายในโครงการในช่วงฤดูมรสุม การคัดแยกขยะ
เป็นต้น โดยคำนึงถึงผลประโยชน์ของผู้มีส่วนได้เสียทุกกลุ่ม อาทิ ผู้เช่า ร้านค้า ลูกค้า คู่ค้า พนักงาน และผู้ถือหุ้น เป็นสำคัญ
โดยสรุปเหตุการณ์ของกลุ่มธุรกิจต่าง ๆ ในไตรมาส 3 ปี 2566 ดังน ี้
ธุรกิจอาคารสำนักงาน จำนวนพนักงานบริษัทที่กลับมาทำงานที่อาคารสำนักงาน (Return to Office) อยู่ในทิศทาง
ฟื้นตัวอย่างต่อเนื่อง ในขณะเดียวกันความต้องการใช้พื้นที่อาคารสำนักงานของผู้เช่าแต่ละรายยังมีความหลากหลาย โดยบางราย
ยังคงมีการใช้นโยบายทำงานจากที่บ้าน (Work from Home) อย่างต่อเนื่องภายหลังสถานการณ์ COVID-19 ส่งผลให้มีความ
ต้องการใช้พื้นที่สำนักงานลดลง ในขณะที่บางรายให้พนักงานกลับมาที่อาคารสำนักงานเต็มเวลา รวมถึงมีการขยายพื้นที่
สำนักงานเพื่อตอบโจทย์วิถีการทำงานแบบใหม่ โดยบริษัทฯ ยังคงดำเนินแผนการขายพื้นที่เช่าอาคารสำนักงานให้แก่ผู้เช่ารายใหม่
รวมถึงศึกษาแนวทางยกระดับการให้บริการในโครงการของบริษัทฯ เพื่อเพิ่มศักยภาพการแข่งขันในสภาวะตลาดที่ท้าทาย และ
ตอบรับแนวโน้มอุปสงค์การใช้พื้นที่อาคารสำนักงานที่จะฟื้นตัวขึ้นตามลำดับ
ธุรกิจเช่าพื้นที่ค้าปลีกในโครงการต่างๆ ได้อานิสงส์จากจำนวนพนักงานอาคารสำนักงานที่เพิ่มขึ้น รวมถึงจำนวน
ผู้เข้ามาใช้บริการในโครงการที่ฟื้นตัวดีขึ้น อาทิ ผู้อยู่อาศัยในชุมชนและนักท่องเที่ยว ประกอบกับการที่บริษัทฯ จัดกิจกรรม
ส่งเสริมการขายและการตลาดอย่างต่อเนื่อง ส่งผลให้ร้านค้าต่าง ๆ มียอดขายที่ฟื้นตัวดีขึ้น และมีการพึ่งพาส่วนลดค่าเช่า
ที่ลดลงไปเทียบเท่ากับช่วงก่อน COVID-19
ธุรกิจขายอสังหาริมทรัพย์ ประกอบด้วยโครงการ นิรติ ดอนเมือง อยู่เพียงโครงการเดียว โดยระหว่างงวดนั้นได้มี
จำนวนผู้เข้าเยี่ยมชมโครงการและมียอดจองที่เพิ่มขึ้นอย่างต่อเนื่อง โดยปัจจุบันอยู่ระหว่างการทยอยก่อสร้าง ตกแต่ง และ
โอนยูนิตที่จองไว้ให้แก่ลูกค้าให้ได้ตามแผนที่วางไว้
การพัฒนาธุรกิจเพื่อความยั่งยืน บริษัทฯ ให้ความสำคัญอย่างยิ่งในการพัฒนาชุมชนรอบข้าง สังคมและ
สิ่งแวดล้อม ให้เติบโตอย่างยั่งยืนไปพร้อมกันกับบริษัทฯ โดยในไตรมาส 3 ปี 2566 บริษัทฯ ได้ดำเนินแผนงานพัฒนา
อย่างยั่งยืนอย่างต่อเนื่อง อาทิ การจัดเตรียมจุดคัดแยกขยะภายในอาคารสำนักงานและพื้นที่ค้าปลีก รวมถึงจัดกิจกรรม
คัดแยกขยะให้แก่ผู้เช่า พนักงาน ลูกค้า และผู้มาเยี่ยมชมโครงการ โดยได้รับความร่วมมือจากทุกภาคส่วนเป็นอย่างดี และมีการ
ร่วมมือกับสภากาชาดไทยในการจัดกิจกรรมบริจาคโลหิตในบริเวณโครงการ เดอะ ไนน์ ทาวเวอร์ส
สรุปผลการดำเนินงานประจำไตรมาส 3 ปี 2566
รายได้
ในไตรมาส 3 ปี 2566 บริษัทฯ มีรายได้รวม 414 ล้านบาท เพิ่มขึ้นร้อยละ 21 จากปีก่อน (งวด 9 เดือนแรกมีรายไดร้ วม
1,224 ล้านบาท เพิ่มขึ้นร้อยละ 7 จากปีก่อน) โดยหลักมาจากธุรกิจอสังหาริมทรัพย์ที่มีการโอนโครงการนิรติ ดอนเมือง จำนวน
เพิ่มขึ้นเมื่อเทียบกับปีก่อน ในส่วนของรายได้จากธุรกิจให้เช่าและบริการ ซึ่งเป็นธุรกิจหลักของบริษัทฯ ปรับตัวเพิ่มขึ้นจากปีก่อน
เช่นเดียวกัน แม้ว่าสถานการณ์ตลาดสำนักงานที่ยังมีความท้าทาย ซึ่งส่งผลกระทบให้อัตราเช่าพื้นที่อาคารสำนักงานปรับตัว
ลดลง อย่างไรก็ดี บริษัทฯ สามารถรักษาอัตราการปรับเพิ่มค่าเช่าได้อย่างต่อเนื่อง และมีการปรับขึ้นได้ดีกว่าตลาดเล็กน้อย
ในขณะที่รายได้จากพื้นที่เช่าร้านค้าและส่งเสริมกิจกรรมตลาดปรับตัวเพิ่มขึ้นจากปีก่อน
ต้นทุนและค่าใช้จ่ายการบริหาร
บริษัทฯ มีต้นทุนและค่าใช้จ่ายการบริหารจำนวน 173 ล้านบาท เพิ่มขึ้นร้อยละ 22 จากปีก่อน (งวด 9 เดือนแรกมี
ต้นทุนและค่าใช้จ่ายรวม 532 ล้านบาท เพิ่มขึ้นร้อยละ 16 จากปีก่อน) เนื่องจากต้นทุนและค่าใช้จ่ายของโครงการนิรติ ดอนเมือง
ที่เพิ่มขึ้น สอดคล้องกับรายได้การโอนโครงการที่เพิ่มขึ้น ประกอบกับต้นทุนและค่าใช้จ่ายในการบริหารที่เพิ่มขึ้นตามสภาวะ
อัตราเงินเฟ้อและต้นทุนพลังงานที่สูงขึ้น อย่างไรก็ดี แม้ว่าปัจจัยดังกล่าวส่งผลให้อัตรากำไรขั้นต้นลดลงจากปีก่อน บริษัทฯ
สามารถควบคุมค่าใช้จ่ายการบริหารได้อย่างมีประสิทธิภาพ ส่งผลให้อัตรากำไรจากการดำเนินงานอยู่ในระดับใกล้เคียงกับ
ปีก่อน แต่ยังเป็นไปตามแผนงานที่วางไว้
กำไรสุทธ ิ
บริษัทฯ มีกำไรสุทธิจำนวน 106 ล้านบาท ลดลงร้อยละ 15 จากปีก่อน (งวด 9 เดือนแรกมีกำไรสุทธิ 264 ล้านบาท
ลดลงร้อยละ 38 จากปีก่อน) หากพิจารณาผลการดำเนินงานโดยไม่รวมผลกระทบจากมาตรฐานรายงานทางการเงิน อาทิ
ผลกำไรขาดทุนจากการปรับปรุงมูลค่ายุติธรรมของอสังหาริมทรัพย์เพื่อการลงทุนในงวดปัจจุบันและปีก่อนหน้า บริษัทฯ มีกำไรสุทธิ
เพิ่มขึ้นประมาณร้อยละ 15 (งวด 9 เดือนแรกกำไรสุทธิลดลงประมาณร้อยละ 9) โดยหลักมาจากกำไรจากการดำเนินงานของ
ธุรกิจให้เช่าและบริการ และธุรกิจอสังหาริมทรัพย์เพื่อการขายที่เพิ่มขึ้น แม้ว่าบริษัทฯ มีต้นทุนทางการเงินที่สูงขึ้นจากอัตรา
ดอกเบี้ยเงินกู้ยืมที่ปรับตัวสูงขึ้นตามทิศทางอัตราดอกเบี้ยนโยบายก็ตาม อย่างไรก็ดี บริษัทฯ ยังดำเนินมาตรการควบคุมต้นทุน
และค่าใช้จ่ายต่าง ๆ ให้อยู่ในระดับที่เหมาะสมเพื่อรักษาความสามารถในการทำกำไรจากธุรกิจ รวมถึงบริหารจัดการโครงสร้าง
เงินทุนและหนี้สินให้มีประสิทธิภาพอย่างต่อเนื่อง
โครงสร้างทางการเงิน
บริษัทฯ มีหนี้สินที่มีภาระดอกเบี้ย ณ วันที่ 30 กันยายน 2566 จำนวน 6,372 ล้านบาท เพิ่มขึ้นจาก ณ วันที่
31 ธันวาคม 2565 ที่ 6,256 ล้านบาท ขณะที่อัตราดอกเบี้ยถัวเฉลี่ยถ่วงน้ำหนัก ณ สิ้นไตรมาส 3 ปี 2566 อยู่ที่ร้อยละ 4.13 ต่อปี
ซึ่งสูงกว่า ณ สิ้นปีก่อนหน้าที่ร้อยละ 3.03 ต่อปี ในขณะที่อัตราส่วนหนี้สินที่มีภาระดอกเบี้ยสุทธิต่อส่วนของผู้ถือหุ้นอยู่ที่
0.38 เท่า ไม่เปลี่ยนแปลงจาก ณ สิ้นปีก่อน ซึ่งอัตราส่วนดังกล่าวยังอยู่ต่ำกว่านโยบายของบริษัทฯ ที่ 1 เท่า และต่ำกว่าระดับ
เงื่อนไขสัญญาเงินกู้ (Debt covenant) ท ี่3 เท่า
แม้ว่าบริษัทฯ จะมีการรับรู้กำไรสุทธิระหว่างปี แต่บริษัทฯ ยังมีหนี้สินที่มีภาระดอกเบี้ยที่ครบกำหนดชำระภายใน
อนาคตระยะสั้น พร้อมกับต้องเตรียมความพร้อมในการหาแหล่งเงินทุนต่าง ๆ เพื่อเตรียมความพร้อมในการพัฒนาโครงการใหม่
ที่จะส่งเสริมการเติบโตของธุรกิจต่อไปในระยะยาว
จึงเรียนมาเพื่อโปรดทราบ
ขอแสดงความนับถือ
-ภณพินิต อุปถมั ภ-์
(นายภณพินิต อุปถมั ภ์)
ประธานเจา้ หน้าที่บริหารการเงิน
ผู้มีอำนาจรายงานสารสนเทศ


