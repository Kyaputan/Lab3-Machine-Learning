บรษิ ทั โกลบอล เซอรว์ สิ เซ็นเตอร ์จำ กดั (มหำชน)
2991/14-15 อาคารวิสทุ ธานี ถนนลาดพรา้ ว แขวงคลองจ่นั เขตบางกะปิ กรุงเทพมหานคร 10240
โทร.(662) 793-3999 โทรสาร(662)793-3944www.gsc-servicecenter.com
GSC018/2566
วันที่ 15 สิงหาคม 2566
เรื่อง คำอธิบายและวเิคราะห์ของฝ่ายจดั การสำหรับไตรมาส 2 สิ้นสุดวันที่ 30 มิถุนายน 2566 (เพิ่มเติมข้อพิพาททางกฎหมาย
ของบริษัทฯ)
เรียน กรรมการและผู้จดั การ
ตลาดหลักทรัพยแ์ ห่งประเทศไทย
บริษัท โกลบอล เซอร์วิส เซ็นเตอร์ จำกัด (มหาชน) (“บริษัท”) ขอชี้แจงผลการดำเนินงานและฐานะการเงินรวมของ
บริษัทฯ และบริษัทย่อย ประจำไตรมาส 2 สิ้นสุดวันที่ 30 มิถุนายน 2566 เมื่อเทียบกับช่วงระยะเวลาเดียวกันของปีก่อน ดังต่อไปนี้
รายได้
รายได้ค่าบริการรวมของกลุ่มบริษัท ณ วันที่ 30 มิถุนายน 2566 จำนวน 68.85 ล้านบาท เพิ่มขึ้นจำนวน 24.22 ล้าน
บาท คิดเป็นร้อยละ 54.26 เมื่อเทียบกับงวดเดียวกันของปี 2565 มีรายได้รวม จำนวน 44.63 ล้านบาท เนื่องจาก
- รายได้ค่าบริการติดตามหนี้และงานบริการลูกค้าสัมพันธ์ สำหรับไตรมาส 2 ปี 2566 จำนวน 36.39 ล้านบาท
ลดลงจำนวน 7.96 ล้านบาท คิดเป็นร้อยละ 17.95
- รายได้ค่าบริการแพลตฟอร์ม และติดตั้งซอฟต์แวร์ สำหรับไตรมาส 2 ปี 2566 จำนวน 32.46 ล้านบาท เพิ่มขึ้น
จำนวน 32.18 ล้านบาท คิดเป็นร้อยละ 11,492.86
- รายได้อื่นรวม สำหรับไตรมาส 2 ปี 2566 จำนวน 7.53 ล้านบาท เพิ่มขึ้นจำนวน 5.33 ล้านบาท คิดเป็นร้อยละ
242.40
ค่าใช้จ่าย
ค่าใช้จ่ายรวมของกลุ่มบริษัท สำหรับไตรมาส 2 ปี 2566 จำนวน 63.57 ล้านบาท เพิ่มขึ้นจำนวน 19.37 ล้านบาท
คิดเป็นร้อยละ 43.81 เมื่อเทียบกับงวดเดียวกันของปี 2565 มีค่าใช้จ่ายรวม จำนวน 44.21 ล้านบาท ซึ่งเป็นผลมาจากต้นทุนที่
เกี่ยวข้องกับพนักงาน
กำไร (ขาดทุน) สุทธิ
ในงบการเงินรวม บริษัทมีผลกำไรสำหรับไตรมาส 2 ปี 2566 จำนวน 19.80 ล้านบาท และกำไรสำหรับงวดเดียวกัน
ของปี 2565 จำนวน 2.09 ล้านบาท เพิ่มขึ้นจากปีก่อน จำนวน 17.71 ล้านบาท คิดเป็นร้อยละ 848.64 โดยกำไร (ขาดทุน) ต่อหุ้น
สำหรับไตรมาส 2 ปี 2566 เท่ากับ 0.054 และในงวดเดียวกันของปี 2565 เท่ากับ 0.009 ตามลำดับ
ฐานะทางการเงิน
สินทรัพย์รวม
ณ วันที่ 30 มิถุนายน 2566 บริษัทมีสินทรัพย์รวมจำนวน 340.29 ล้านบาท เพิ่มขึ้นจำนวน 43.34 ล้านบาท คิดเป็น
ร้อยละ 14.59 เมื่อเทียบกับปี 2565 มีสินทรัพย์รวมจำนวน 296.95 ล้านบาท สาเหตุเกิดจากกระแสเงินสด และเงินลงทุนในกิจการ
ร่วมค้า
หนา้ 1 จาก 3
บรษิ ทั โกลบอล เซอรว์ สิ เซ็นเตอร ์จำ กดั (มหำชน)
2991/14-15 อาคารวิสทุ ธานี ถนนลาดพรา้ ว แขวงคลองจ่นั เขตบางกะปิ กรุงเทพมหานคร 10240
โทร.(662) 793-3999 โทรสาร(662)793-3944www.gsc-servicecenter.com
หนี้สินรวม
ณ วันที่ 30 มิถุนายน 2566 บริษัทมีหนี้สินรวมจำนวน 71.06 ล้านบาท เพิ่มขึ้นจำนวน 23.52 ล้านบาท คิดเป็นร้อย
ละ 49.47 เมื่อเทียบกับปี 2565 มีหนี้สินรวมจำนวน 47.54 ล้านบาท สาเหตุเกิดจากประมาณการหนี้สิน และเงินรับล่วงหน้าค่า
งานติดตั้งซอฟต์แวร์
ส่วนของผู้ถือหุ้น
ณ วันที่ 30 มิถุนายน 2566 บริษัทมีส่วนของผู้ถือหุ้นบริษัทใหญ่รวมจำนวน 239.44 ล้านบาท เพิ่มขึ้นจำนวน 13.61
ล้านบาท คิดเป็นร้อยละ 6.02 เมื่อเทียบกับปี 2565 มีส่วนของผู้ถือหุ้นบริษัทใหญ่รวมจำนวน 225.83 ล้านบาท สาเหตุเกิดจากการ
เพิ่มขึ้นของผลประกอบการของกลุ่มบริษัท
ข้อพิพาททางกฎหมาย
อ้างถึง ข่าวสำนักงาน ก.ล.ต. ฉบับที่ 228/2564 ฉบับลงวันที่ 9 ธันวาคม 2564 ได้กล่าวโทษกรรมการและอดีต
กรรมการและผู้บริหารของ (GSC) รวม 7 ราย ต่อกองบังคับการปราบปรามการกระทำความผิดเกี่ยวกับอาชญากรรมทางเศรษฐกิจ
(บก.ปอศ.) กรณีปฏิบัติผิดหน้าที่ ทุจริต และแสวงหาประโยชน์ที่มิควรได้จากกรณีให้กู้ยืมเงินแก่บริษัท เอเชีย แคปปิตอล กรุ๊ป จำกัด
(มหาชน) (ACAP) เพื่อให้ตนเองหรือบุคคลอื่นได้ประโยชน์ จนเป็นเหตุทำให้ GSC เสียหาย รายละเอียดปรากฏตามข่าวสำนักงาน
ก.ล.ต. ที่อ้างถึงข้างต้นนั้น จากกรณีดังกล่าว บริษัทฯ ได้มีการเลิกจ้างผู้บริหารผู้ถูกกล่าวโทษ (ที่ยังดำรงตำแหน่ง ในบริษัทฯ ณ
ขณะนั้น ) จำนวน 4 ท่าน เนื่องจากเข้าข่ายเป็นการไม่ปฏิบัติหน้าที่ด้วยความรับผิดชอบ ความระมัดระวัง และความซื่อสัตย์สุจริต
ตามมาตรา 89/7 โดยมีผลตั้งแต่วันที่ 9 ธันวาคม 2564 เป็นต้นไป
- วันที่ 10 มกราคม 2565 อดีตผู้บริหารทั้ง 4 ท่าน ได้ยื่นคำร้องต่อพนักงานตรวจแรงงาน สำนักงานสวัสดิการและ
คุ้มครองแรงงานกรุงเทพมหานครพื้นที่ 4 ว่าบริษัทฯ เลิกจ้างโดยไม่จ่ายค่าชดเชย และค่าจ้างแทนการบอกกล่าวล่วงหน้า
- วันที่ 4 เมษายน 2565 ได้มีคำสั่งพนักงานตรวจแรงงาน สำนักงานสวัสดิการและคุ้มครองแรงงานกรุงเทพมหานคร
พื้นที่ 4 ที่ ๕๕/๒๕๖๕ โดยสรุป ดังน ี้
“การเลิกจ้างดังกล่าว จึงเป็นการเลิกจ้าง ตามมาตรา ๑๑๙ (๒) (๔) แห่งพระราชบัญญัติคุ้มครองแรงงาน พ.ศ.
๒๕๔๑ ลูกจ้างผู้ร้อง กับพวกรวม 4 คน จึงไม่มีสิทธิได้รับค่าชดเชย ตามมาตรา ๑๑๘ แห่งพระราชบัญญัติคุ้มครองแรงงาน พ.ศ.
๒๕๔๑” และ
“อาศัยอำนาจตามความในมาตรา ๑๒๔ แห่งพระราชบัญญัติคุ้มครองแรงงาน พ.ศ. ๒๕๔๑ ซึ่งแก้ไขเพิ่มเติมโดย
พระราชบัญญัติคุ้มครองแรงงาน (ฉบับที่ ๒) พ.ศ. ๒๕๕๑ พนักงานตรวจแรงงาน จึงมีคําวินิจฉัยว่า ผู้ร้องกับพวกรวม 4 คน ไม่มีสิทธิ
ได้รับค่าจ้างแทนการบอกกล่าวล่วงหน้าและค่าชดเชย จากบริษัท โกลบอล เซอร์วิส เซ็นเตอร์ จํากัด (มหาชน) นายจ้าง”
- วันที่ 4 มกราคม 2566 อดีตผู้บริหารทั้ง 4 ท่านได้ยื่นคำร้องต่อพนักงานตรวจแรงงาน สำนักงานสวัสดิการและ
คุ้มครองแรงงานกรุงเทพมหานครพื้นที่ 4 อีกครั้ง โดยนําพยานหลักฐานมายื่นต่อพนักงานตรวจแรงงานเพิ่มเติมว่าเมื่อวันที่ 30
พฤศจิกายน 2565 กองกำกับการ ๓ กองบังคับการปราบปรามการกระทำความผิดเกี่ยวกับอาชญากรรมทางเศรษฐกิจ มีหนังสือ
ที่ตช ๐๐๒๖.๙๓๕/๓๒๗๐ ลงวันที่ ๓๐ พฤศจิกายน ๒๕๖๕ เรื่อง แจ้งคำสั่งไม่ฟ้อง กลุ่มผู้บริหารทั้ง 4 ท่านดังกล่าว
- วันที่ 24 กุมภาพันธ์ 2566 ได้มีคำสั่งพนักงานตรวจแรงงาน สำนักงานสวัสดิการและคุ้มครองแรงงานกรุงเทพมหา
นครพื้นที่ 4 ท ี่ ๕๐/๒๕๖๖ โดยสรปุ ดังน ี้
“ตามที่ได้มีคำสั่งพนักงานตรวจแรงงาน ที่ ๕๕/๒๕๖๕ ลงวันที่ ๔ เมษายน ๒๕๖๕ โดยมีคำสั่งว่าลูกจ้างผู้ร้องไม่มีสิทธิ
ได้รับค่าชดเชยและค่าจ้างแทนการบอกกล่าวล่วงหน้าจากบริษัทฯ นายจ้าง และได้ส่งคำสั่งดังกล่าวให้แก่ลูกจ้างผู้ร้องทั้ง ๔ คน ทาง
หนา้ 2 จาก 3
บรษิ ทั โกลบอล เซอรว์ สิ เซ็นเตอร ์จำ กดั (มหำชน)
2991/14-15 อาคารวิสทุ ธานี ถนนลาดพรา้ ว แขวงคลองจ่นั เขตบางกะปิ กรุงเทพมหานคร 10240
โทร.(662) 793-3999 โทรสาร(662)793-3944www.gsc-servicecenter.com
ไปรษณีย์ตอบรับ ลูกจ้างผู้ร้องทั้ง ๔ คน ได้รับคำสั่งโดยชอบแล้วเมื่อวันที่ ๗, ๘, ๑๖ และ ๒๘ เมษายน ๒๕๖๕ ครบ ๓๐ วัน ในวันที่
๗, ๘, ๑๖ และ ๒๘ พฤษภาคม ๒๕๖๕ ซึ่งหากลูกจ้างผู้ร้องไม่พอใจคําสั่งฯ ต้องนําคดีไปสู่ศาล เพื่อขอให้เพิกถอนคำสั่งพนักงานตรวจ
แรงงานภายในสามสิบวันนับแต่วันที่ทราบหรือถือว่าทราบคำสั่งดังกล่าว ตามความในมาตรา ๑๒๕ วรรคแรก แห่งพระราชบัญญัติ
คุ้มครองแรงงาน พ.ศ. ๒๕๔๑ เมื่อลูกจ้างผู้ร้องมิได้นําคดีไปสู่ศาลภายในกำหนดจึงถือว่าคำสั่งนั้นเป็นที่สุดตามมาตรา ๑๒๕ วรรคสอง
แห่งพระราชบัญญัติฉบับเดียวกัน” และ
“แม้ลูกจ้างผู้ร้องทั้ง ๔ คน จะนําพยานหลักฐานมายื่นต่อพนักงานตรวจแรงงานเพิ่มเติมว่าเมื่อวันที่ ๓๐ พฤศจิกายน
๒๕๒๕ กองกำกับการ ๓ กองบังคับการปราบปรามการกระทำความผิดเกี่ยวกับอาชญากรรมทางเศรษฐกิจ มีหนังสือ ที่ตช
๐๐๒๖.๙๓๕/๓๒๗๐ ลงวันที่ ๓๐ พฤศจิกายน ๒๕๖๕ เรื่อง แจ้งคำสั่งไม่ฟ้อง ลูกจ้างผู้ร้องทั้ง ๔ คน ดังกล่าว เป็นเพียงความเห็นใน
การสั่งคดีอาญาของพนักงานอัยการเท่านั้น จึงมิอาจทำให้ข้อเท็จจริงที่ฟังเป็นยุติแล้วนั้นเปลี่ยนแปลงไปในสาระสำคัญตามมาตรา
๕๔ (๑) แห่งพระราชบัญญัติวิธีปฏิบัติราชการทางปกครอง พ.ศ. ๒๕๓๙ การยื่นคําร้องของลูกจ้างผู้ร้องกับพวกรวม 4 คน ดังกล่าว
จึงเป็นการยื่นคําร้องในเรื่องที่คำสั่งนั้นเป็นที่สุดแล้วตามมาตรา ๑๒๕ วรรคสอง แห่งพระราชบัญญัติฉบับดังกล่าวข้างต้น ดังนั้น
ลูกจ้างผู้ร้องทั้ง ๔ คน จึงไม่มีสิทธิได้รับค่าจ้างแทนการบอกกล่าวล่วงหน้า ค่าชดเชย และดอกเบี้ยจาก บริษัท โกลบอล เซอร์วิส เซ็น
เตอร์ จํากัด (มหาชน) นายจ้าง ตามที่ร้องใหม่อีก”
- วันที่ 7 เมษายน 2566 อดีตผู้บริหารกลุ่มดังกล่าวได้ยื่นฟ้องพนักงานตรวจแรงงาน ในฐานะจำเลยที่ 1 และบริษัทฯ
เป็นจำเลยที่ 2 ต่อศาลแรงงานกลาง จำนวน 4 คดี เรื่องที่บริษัทฯ เลิกจ้างไม่เป็นธรรม ไม่จ่ายค่าชดเชยและค่าจ้างแทนการบอก
กล่าวล่วงหน้า คิดเป็นค่าเสียหายรวมประมาณ 13 ล้านบาท หรือคิดเป็นร้อยละ 3.82 ของหนี้สินและส่วนของผู้ถือหุ้นในงบการเงิน
รวม โดย ศาลแรงงานกลางได้นัดพิจารณาตรวจพยานหลักฐาน และกำหนดประเด็นข้อพิพาท ในคดีที่ 4 ในวันที่ 12 กันยายน 2566
และนัดสืบพยาน 3 คดีแรกใน วันที่ 27-28 กุมภาพันธ์ 2567
อย่างไรก็ตาม บริษัทฯ ไม่ได้บันทึกหนี้สินจากการถูกฟ้องร้อง เนื่องจาก ข้อพิพาทดังกล่าวยังอยู่ระหว่างการพิจารณา
และที่ปรึกษากฎหมายของบริษัทฯ ยังคงมีความเห็นว่า บริษัทฯ ได้ดำเนินการทุกอย่างถูกต้องตามกฎหมาย และเป็นไปตาม
พระราชบัญญัติคุ้มครองแรงงาน มาตรา 119(4) และประมวลกฎหมายแพ่งและพาณิชย์ มาตรา 583
ทั้งนี้ หากมีความคืบหน้าเรื่องดังกล่าว บริษัทฯ จะรายงานให้ทราบเป็นลำดับถัดไป
จึงเรียนมาเพื่อโปรดทราบ
ขอแสดงความนับถือ
บริษัท โกลบอล เซอร์วิส เซ็นเตอร์ จำกัด (มหาชน)
--นันทน์ชาอร เกียรติวุฒิตระกูล --
____________________________________
(นางสาวนันทน์ชาอร เกียรติวุฒิตระกูล)
ประธานเจ้าหน้าที่บริหารด้านการเงิน
ผู้มีอำนาจรายงานสารสนเทศ
หนา้ 3 จาก 3
