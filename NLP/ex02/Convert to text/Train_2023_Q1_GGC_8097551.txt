คําอธิบายและการวิเคราะห์ของฝ่ายจัดการ
สําหรับผลการดําเนินง าน
ประจําไตรมาส 1 ป ี 2566
บริษัท โกลบอลกรีนเคมคิ อล จํากัด (มหาชน)
0-2558-7395, 0-2558-7345 IR@GGCPLC.COM
P a ge | 2
สารบัญ
บทสรุปผู้บริหาร .............................................................................................................................................. 3
ผลการดำเนินงานของบริษัทฯ ......................................................................................................................... 4
ผลการดำเนินงานตามกลุ่มผลิตภัณฑ์ .............................................................................................................. 5
กลุ่มธุรกิจเมทิลเอสเทอร์ (B100) ........................................................................................................................................... 5
กลุ่มธุรกิจแฟตตี้แอลกอฮอล ์.................................................................................................................................................. 9
แนวโน้มสถานการณ์ตลาดและธุรกิจในครึ่งแรกของปี 2566 ......................................................................... 13
งบกำไรขาดทุนรวม ....................................................................................................................................... 15
งบแสดงฐานะการเงิน .................................................................................................................................... 16
งบกระแสเงินสด ............................................................................................................................................ 17
อัตราส่วนทางการเงินที่สำคัญ ....................................................................................................................... 18
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 3
บทสรุปผู้บริหาร
สำหรับผลประกอบการประจำไตรมาส 1/2566 บริษัท โกลบอลกรีนเคมิคอล จำกัด (มหาชน) (“บริษัทฯ”)
มีรายได้จากการขายรวมทั้งหมด 4,662 ล้านบาท ปรับตัวลดลงจากช่วงเวลาเดียวกันของปีก่อนหน้า ร้อยละ 36
และมี Adjusted EBITDA จำนวน 281 ล้านบาท ลดลงจากปีที่ผ่านมาร้อยละ 40 ทั้งนี้ บริษัทฯ รับรู้ผลกระทบจาก Stock
Loss & NRV จำนวน 133 ล้านบาท ส่งผลให้ในไตรมาส 1 ป ี2566 บริษัทฯ มีกำไรสุทธิ จำนวน 40 ล้านบาท (0.04 บาท/หุ้น)
ลดลงจำนวน 447 ล้านบาท หรือคิดเป็นลดลงร้อยละ 92 จากไตรมาส 1/2565
สำหรับผลการดำเนินงานของกลุ่มธุรกิจเมทิลเอสเทอร์ ในไตรมาส 1/2566 ปริมาณการขายเมทิลเอสเทอร์ปรับตัว
เพิ่มขึ้นร้อยละ 17 เมื่อเปรียบเทียบกับไตรมาส 1/2565 มาอยู่ที่ 86,499 ตัน เป็นผลมาจากนโยบายของภาครัฐที่มีการปรับเพิ่ม
อัตราการผสมน้ำมันไบโอดีเซลจาก B5 เป็น B7 เป็นเกรดหลัก ตั้งแต่วันที่ 10 ตุลาคม 2565 เพื่อช่วยบรรเทาผลกระทบต่อค่า
ครองชีพของประชาชนจากการที่ราคาน้ำมันดีเซลหมุนเร็วปรับตัวสูงขึ้น ทำให้ภาพรวมความต้องการใช้เมทิลเอสเทอร์ในตลาด
ปรับตัวดีขึ้น ในขณะที่ราคาเมทิลเอสเทอร์ปรับตัวลดลงร้อยละ 37 ตามแนวโน้มราคาน้ำมันปาล์มดิบในประเทศ (CPO-DIT) ที่
ปรับตัวลดลงตามราคาน้ำมันปาลม์ ดบิ (CPO) ในตลาดต่างประเทศ เนื่องจากระดับสต็อกน้ำมันปาล์มของประเทศมาเลเซียและ
ประเทศอินโดนีเซียอยู่ในระดับสูง จากปริมาณผลผลิตที่ดีขึ้น ประกอบกับการปรับสูตรคำนวณราคาเมทิลเอสเทอร์รูปแบบใหม่
อ้างอิงจากสำนักงานนโยบายและแผนพลังงาน (EPPO) กระทรวงพลังงาน ที่มีผลบังคับใช้ตั้งแต่วันที่ 3 ตุลาคม 2565 ที่ผ่านมา
(ซึ่งการปรับสูตรราคาดังกล่าว จะทำให้ราคาเมทิลเอสเทอร์ต่ำลง) ส่งผลทำให้บริษัทฯ รับรู้รายได้จากการขายของธุรกิจ
ผลิตภัณฑ์เมทิลเอสเทอร์ลดลงร้อยละ 34 เมื่อเปรียบเทียบกับช่วงเวลาเดียวกันกับปีก่อน
ในส่วนของผลการดำเนินงานของกลุ่มธุรกิจแฟตตี้แอลกอฮอล์ ในไตรมาส 1/2566 บริษัทฯ มีปริมาณการขาย
แฟตตี้แอลกอฮอล์ ลดลงร้อยละ 7 เมื่อเปรียบเทียบกับไตรมาส 1/2565 สาเหตุจากผู้ซื้อมีความกังวลต่อสถานการณว์ ิกฤตการณ์
เศรษฐกิจโลก และความไม่แน่นอนของสงครามระหว่างประเทศรัสเซียกับประเทศยูเครนที่ยังยืดเยื้อ ทำให้เลือกซื้อสินค้าเท่าที่
จำเป็นต้องใช้ โดยเฉพาะสินค้า Short Chain แฟตตี้แอลกอฮอล์ในตลาดฝั่งทวีปยุโรปและอเมริกา ที่ผู้ซื้อมีทางเลือกในการจัดหา
ผลิตภัณฑ์แฟตตี้แอลกอฮอล์สังเคราะห์ (Synthetic Fatty Alcohol) ในราคาที่ต่ำกว่า ประกอบกับราคาผลิตภัณฑ์แฟตตี้
แอลกอฮอล์เฉลี่ยปรับลดลงร้อยละ 44 เนื่องจากปริมาณอุปทานที่เพิ่มขึ้น จากการที่ผู้ผลิตรายใหญ่ในประเทศสหรัฐอเมริกา
สามารถกลับมาดำเนินการผลิตได้เต็มกำลังอีกครั้งภายหลังจากที่ได้หยุดดำเนินการผลิตชั่วคราว รวมถึงผู้ผลิตแฟตตี้แอซิด
(Fatty Acids) หลายราย ได้มีการปรับเปลี่ยนสายการผลิต มาผลิตเป็นแฟตตี้แอลกอฮอล์มากขึ้น ส่งผลให้บริษัทฯ รับรู้รายได้จาก
การขายของธุรกิจผลิตภัณฑ์แฟตตี้แอลกอฮอล์ลดลงร้อยละ 41 เมื่อเปรียบเทียบกับไตรมาส 1/2565
สำหรับสถานะทางการเงิน ณ วันที่ 31 มีนาคม 2565 บริษัทฯ มีสินทรัพย์รวมทั้งสิ้น 13,236 ล้านบาท
ซึ่งประกอบด้วยส่วนที่เป็นเงินสด เงินลงทุนระยะสั้น และเงินฝากที่มีข้อจำกัดในการใช้รวมทั้งสิ้น 3,292 ล้านบาท มีหนี้สินรวม
ทั้งสิ้น 2,869 ล้านบาท และส่วนของผู้ถือหุ้นจำนวน 10,367 ล้านบาท
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 4
ผลการดำเนินงานของบริษัทฯ
ตารางที่ 1 : สรุปผลการดำเนินงานเปรียบเทียบไตรมาส 1/2566, ไตรมาส 1/2565 และไตรมาส 4/2565
ไตรมาส ไตรมาส % ไตรมาส %
หน่วย: ล้านบาท
1/2566 1/2565 YoY 4/2565 QoQ
รายได้จากการขาย 4,662 7,316 -36% 4,504 4%
EBITDA 148 712 -79% 57 160%
อัตรากำไร EBITDA (%) 3.2% 9.7% -6.5% 1.3% 1.9%
Stock Gain/(Loss) & NRV (133) 246 -154% (65) 105%
Adjusted EBITDA (1) 281 466 -40% 122 130%
Adjusted EBITDA Margin (%) 6.0% 6.4% -0.4% 2.7% 3.3%
กำไรสุทธิ 40 487 -92% (130) -131%
รายการพเิศษ (2) - - - 104 -100%
กำไรสุทธิหลังรายการพิเศษ 40 487 -92% (26) -254%
กำไรสุทธิ บาทต่อหุ้น 0.04 0.48 -92% (0.03) -233%
หมายเหตุ : (1) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และค่าเผื่อมูลค่าของสินค้าคงเหลือ (NRV)
(2) รายการพิเศษ คือ รายการภาษีเงินได้รอตัดบัญชี
แผนภูมิที่ 1 : สัดส่วนรายได้จากการขาย และ Adjusted EBITDA แยกตามธุรกิจ เปรียบเทียบไตรมาส 1/2566, ไตรมาส 1/2565
และไตรมาส 4/2565 (ล้านบาท)
สัดส่วนรายได้จากการขาย (ล้านบาท)
เมทิลเอสเทอร์
แฟตตี้แอลกอฮอล ์
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 5
สัดส่วน Adjusted EBITDA (ล้านบาท)
เมทิลเอสเทอร์
แฟตตี้แอลกอฮอล ์
ผลการดำเนินงานตามกลุ่มผลิตภัณฑ์
กลุ่มธุรกิจเมทิลเอสเทอร์ (B100)
ตารางท ี่2: ราคาผลิตภัณฑ์และวัตถุดิบหลัก
ไตรมาส ไตรมาส % ไตรมาส %
ราคาเฉลี่ย
1/2566 1/2565 YoY 4/2565 QoQ
B100 (บาท/ลิตร)(1) 33.82 54.04 -37% 35.07 -4%
B100 (บาท/กก.)(2) 39.10 62.47 -37% 40.55 -4%
น้ำมันปาลม์ ดิบ (CPO) (บาท/กก.)(3) 30.97 52.13 -41% 32.59 -5%
EPPO P2F (บาท/กก.)(4) 4.26 3.11 37% 4.25 0%
อยู่ที่ B7 ในช่วงระหว่างวันที่ 1 ธันวาคม 2564 – 4 กุมภาพันธ์ 2565
อยู่ที่ B5 ในช่วงระหว่างวันที่ 5 กุมภาพันธ์ – 9 ตุลาคม 2565
อัตราการผสมไบโอดีเซล
อยู่ที่ B7 ในช่วงระหว่างวันที่ 10 ตุลาคม 2565 – 30 กันยายน 2566
หมายเหตุ : (1) อ้างอิงสนพ. (EPPO)
(2) 0.865 ตันเท่ากับ 1,000 ลิตร โดยประมาณ
(3) อ้างอิงกรมการค้าภายใน (DIT)
(4) ส่วนต่างระหว่างราคาผลิตภัณฑ์เมทิลเอสเทอร์กับวัตถุดิบ และ ราคาเมทานอล ตามสูตรราคา B100 ของ สนพ. (EPPO)
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 6
สถานการณ์ตลาดเมทิลเอสเทอร์ เปรียบเทียบไตรมาส 1/2566 กับไตรมาส 1/2565
สถานการณ์ตลาดเมทิลเอสเทอร์ในไตรมาส 1/2566 ภาพรวมราคาน้ำมันปาล์มดิบของไทย อ้างอิงราคาที่ประกาศ
โดยกรมการค้าภายใน (CPO-DIT) ปรับตัวลดลงจากไตรมาสเดียวกันในปีก่อนหน้า มาอยู่ที่ 30.97 บาทต่อกิโลกรัม
ลดลง 21.16 บาทต่อกิโลกรัม หรือคิดเป็นร้อยละ 41 ลดลงอย่างต่อเนื่องตามราคาน้ำมนั ปาลม์ ดิบ (CPO) ในตลาดต่างประเทศ
โดยในช่วงไตรมาสแรกของปี 2566 ระดับสต็อกน้ำมันปาล์มของประเทศมาเลเซียและประเทศอินโดนีเซียอยู่ในระดับสูง
เนื่องจากปริมาณผลผลิตที่ดีขึ้น เมื่อเทียบกับช่วงเวลาเดียวกันของปีก่อนหน้า เป็นผลมาจากสภาพภูมิอากาศที่เอื้ออำนวยและ
ปัญหาการขาดแคลนแรงงานที่คลี่คลาย ประกอบกับนโยบายผ่อนปรนการจำกัดการส่งออก CPO ของรัฐบาลอินโดนีเซีย
เนื่องจากสถานการณ์ราคาน้ำมันพืชในประเทศอินโดนีเซียในไตรมาส 1/2566 ยังสามารถควบคุมได้ ในขณะที่ปริมาณสินค้า
คงคลังน้ำมันปาล์มในประเทศเพิ่มขึ้นจากประมาณ 196,942 ตัน ณ สิ้นเดือนมีนาคม 2565 มาอยู่ที่ประมาณ 284,341 ตัน
ณ สิ้นเดือนมีนาคม 2566
ด้านความต้องการเมทิลเอสเทอร์ในไตรมาส 1/2566 ปรับตัวดีขึ้นเมื่อเปรียบเทียบกับช่วงเวลาเดียวกันของปีก่อน
มาอยู่ที่ 359,259 ตัน เพิ่มขึ้น 51,659 ตัน หรือคิดเป็นร้อยละ 17 เนื่องจากประชาชนกลับมาดำเนินชีวิตประจำวันตามปกติ
ภายหลังจากสถานการณ์การแพร่ระบาดของเชื้อไวรัสโคโรนา 2019 (COVID-19) คลี่คลาย ส่งผลทำให้ภาคการขนส่ง
ภายในประเทศปรับตัวดีขึ้น รวมถึงภาคการท่องเที่ยวที่ฟื้นตัวดีขึ้น ทั้งจากนักท่องเที่ยวในประเทศและต่างประเทศ
ประกอบกับในช่วงเวลาเดียวกันของปีก่อนหน้า ทางภาครัฐได้ประกาศนโยบายปรับลดสัดส่วนผสมไบโอดีเซลในน้ำมันดีเซล
หมุนเร็ว จากเดิมที่ใช้ B7 ชนิดเดียว ตั้งแต่ช่วงระหว่างวันที่ 1 ธันวาคม 2564 ถึง 4 กุมภาพันธ์ 2565 เหลือเป็น B5 ชนิดเดียว
ในช่วงระหว่างวันที่ 5 กุมภาพันธ์ ถึง 9 ตุลาคม 2565 เพื่อช่วยบรรเทาผลกระทบต่อค่าครองชีพของประชาชนจากการที่ราคา
น้ำมันดีเซลหมุนเร็วปรับตัวสูงขึ้น ในขณะที่ช่วงไตรมาสที่ 1/2566 มีการปรับเพิ่มสัดส่วนผสมไบโอดีเซลอยู่ที่ B7 ตั้งแต่วันที่
10 ตุลาคม 2565 เป็นต้นมา
ทั้งนี้ ราคาเมทิลเอสเทอร์ในไตรมาส 1/2566 ปรับตัวลดลงตามแนวโน้มราคาน้ำมันปาล์มดิบ (CPO) และการปรับ
สูตรราคาเมทิลเอสเทอร์ใหม่ อ้างอิงจากสำนักงานนโยบายและแผนพลังงาน (EPPO) กระทรวงพลังงานที่มีผลตั้งแต่วันที่
3 ตุลาคม 2565 เป็นต้นมา ทำให้ราคาเมทิลเอสเทอร์ปรับลดลงมาอยู่ที่ 39.10 บาทต่อกิโลกรัม ลดลง 23.37 บาทต่อกิโลกรัม
หรือคิดเป็นร้อยละ 37 เมื่อเปรียบเทียบกับช่วงเวลาเดียวกันของปีก่อนหน้า
สถานการณ์ตลาดเมทิลเอสเทอร์ เปรียบเทียบไตรมาส 1/2566 กับไตรมาส 4/2565
ภาพรวมราคาน้ำมันปาล์มดิบของไทยโดยอ้างอิงราคาที่ประกาศโดยกรมการค้าภายใน (CPO-DIT) ในไตรมาส
1/2566 ปรับตัวลดลงจากไตรมาส 4/2565 มาอยู่ที่ 30.97 บาทต่อกิโลกรัม ลดลง 1.62 บาทต่อกิโลกรัม หรือคิดเป็น
ร้อยละ 5 เป็นผลมาจากปริมาณการส่งออกผลิตภัณฑ์น้ำมันปาล์มของประเทศมาเลเซียลดลง จากการที่ประเทศอินเดียได้มี
การชะลอการนำเข้าน้ำมันปาล์ม โดยการเพิ่มภาษีนำเข้าน้ำมันปาล์มและน้ำมันถั่วเหลือง เพื่อช่วยเหลือปัญหาราคาพืชเรพซีด
(Rapeseed) ตกต่ำ ให้แกเ่กษตรกรในประเทศอินเดียทกี่ ำลังจะเข้าสู่ฤดูเก็บเกี่ยวพืชเรพซีด (Rapeseed) อีกทั้ง ยังได้มีการเร่ง
นำเข้าน้ำมันทานตะวันเพิ่มขึ้นจากประเทศรัสเซียและประเทศยูเครน ทดแทนการนำเข้าน้ำมันปาล์ม จากเหตุผลทั้งหมด
ข้างต้น ส่งผลให้ระดับสต็อกน้ำมันปาล์มของประเทศมาเลเซียปรับตัวเพิ่มขึ้นมาอยู่ทปี่ ระมาณ 2 ล้านตัน ซึ่งสูงสุดในรอบ 3 ปี
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 7
นอกจากนี้ การล้มละลายของธนาคารรายใหญ่ในประเทศสหรัฐอเมริกา ส่งผลให้เกิดความกังวลต่อระบบเศรษฐกิจ รวมถึง
การปรับตัวลดลงของราคาสินค้าบริโภคอีกด้วย
ด้านความต้องการเมทิลเอสเทอร์ในไตรมาส 1/2566 ปรับตัวดีขึ้นเล็กน้อยเมื่อเปรียบเทียบกับไตรมาสก่อนหน้ามาอยู่ที่
ประมาณ 359,259 ตัน เพิ่มขึ้น 12,778 ตัน หรือคิดเป็นร้อยละ 4 เนื่องจากประชาชนกลับมาดำเนินชีวิตประจำวันตามปกติ
หลังจากสถานการณ์การแพร่ระบาดของไวรัสโคโรนา 2019 (COVID-19) ที่เริ่มคลี่คลาย ส่งผลให้ภาคการขนส่งภายในประเทศ
ปรับตัวดีขึ้น รวมถึงภาคการท่องเที่ยวที่ฟื้นตัวดีขึ้นด้วย ทั้งจากนักท่องเที่ยวในประเทศและต่างประเทศ ทั้งนี้ กระทรวงพลังงาน
ได้ประกาศเพิ่มอัตราการผสมไบโอดีเซลจาก B5 เป็น B7 ตั้งแต่วันท ี่10 ตุลาคม 2565 ส่งผลให้ปริมาณความต้องการใช้เมทิลเอสเทอร์
ภายในประเทศฟื้นตัวดีขึ้นอีกด้วย
สำหรับราคาเมทิลเอสเทอร์ในไตรมาส 1/2566 นั้น ปรับตัวอ่อนค่าลงเล็กน้อยมาอยู่ที่ 39.10 บาทต่อกิโลกรัม ลดลง
1.45 บาทต่อกิโลกรัม หรือคิดเป็นร้อยละ 4 เมื่อเปรียบเทียบกับช่วงไตรมาสก่อนหน้า ตามแนวโน้มราคาน้ำมันปาล์มดิบ
(CPO) ที่อ่อนค่าลง และการปรับสูตรราคาเมทิลเอสเทอร์ใหม่ อ้างอิงจากสำนักงานนโยบายและแผนพลังงาน (EPPO)
กระทรวงพลังงาน ซึ่งมีผลบังคับใช้ตั้งแต่วันที่ 3 ตุลาคม 2565 เป็นต้นมา
ตารางที่ 3 : ผลการดำเนินงานของกลุ่มธุรกิจเมทิลเอสเทอร์ (B100)
ไตรมาส ไตรมาส % ไตรมาส %
ธุรกิจเมทิลเอสเทอร ์
1/2566 1/2565 YoY 4/2565 QoQ
อัตรากำลังการผลิต (%) 66% 57% 9% 58% 8%
ปริมาณการขาย (ตัน) 86,499 73,991 17% 76,125 14%
ปริมาณการขาย (ล้านลติ ร) (1) 100 86 17% 88 14%
รายได้จากการขาย (ล้านบาท) 3,293 4,998 -34% 3,040 8%
EBITDA (ล้านบาท) (5) 430 -101% (207) 98%
อัตรากำไร EBITDA (%) -0.2% 8.6% -8.8% -6.8% 6.6%
Stock Gain/(Loss) & NRV (9) 59 -115% 14 -164%
Adjusted EBITDA (ล้านบาท)(2) 4 371 -99% (221) 102%
Adjusted EBITDA Margin (%) 0.1% 7.4% -7.3% -7.3% 7.4%
หมายเหตุ :
(1) 0.865 ตันเท่ากับ 1,000 ลิตร โดยประมาณ
(2) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และค่าเผื่อมูลค่าของสินค้าคงเหลือ (NRV)
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 8
ผลการดำเนินงานเปรียบเทียบไตรมาส 1/2566 กับไตรมาส 1/2565
บริษัทฯ มีรายได้จากการขายกลุ่มผลิตภัณฑ์เมทิลเอสเทอร์ในไตรมาส 1/2566 จำนวน 3,293 ล้านบาท ลดลงจาก
ไตรมาส 1/2565 ร้อยละ 34 สาเหตุหลักมาราคาขายเมทิลเอสเทอร์ที่ปรับตัวลดลง ตามราคาน้ำมันปาล์มดิบที่ปรับตัวลดลง
เนื่องจากปริมาณผลผลิตที่เพิ่มขึ้น จากสภาพภูมิอากาศที่เอื้ออำนวยต่อการผลิตและปัญหาการขาดแคลนแรงงานที่คลี่คลาย
รวมถึงการปรับสูตรคำนวณราคาเมทิลเอสเทอร์รูปแบบใหม่ อ้างอิงจากสำนักงานนโยบายและแผนพลังงาน (EPPO)
กระทรวงพลังงาน โดยมีผลบังคับใช้ตั้งแต่วันที่ 3 ตุลาคม 2565 ที่ผ่านมา ถึงแม้ว่าปริมาณขายปรับตัวดีขึ้นร้อยละ 17 จาก
อัตราการผสมไบโอดีเซลพื้นฐานอยู่ที่ B7 ในไตรมาส 1/2566 ในขณะที่ ในไตรมาส 1/2565 อัตราการผสมไบโอดีเซลพื้นฐานท ี่
B7 จนถึงวันที่ 4 กุมภาพันธ์ 2565 และมีการปรับลดอัตราการผสมไบโอดีเซลมาเป็น B5 ตั้งแต่วันที่ 5 กุมภาพันธ์ 2565
ทั้งนี้ บริษัทฯ มีปริมาณการขายผลิตภัณฑ์กลีเซอรีนบริสุทธิ์ จำนวน 11,371 ตัน ลดลงจากช่วงเวลาเดียวกันของ
ปีก่อนหน้า จำนวน 188 ตัน และราคาผลิตภัณฑ์กลีเซอรีนบริสุทธิ์ อยู่ที่ 649 เหรียญสหรัฐฯ ต่อตัน ลดลงจากราคาขายใน
ไตรมาส 1/2565 ที่ระดับ 1,586 เหรียญสหรัฐฯ ต่อตัน เนื่องจากอุปสงค์ที่ปรับตัวลดลงจากการที่สถานการณ์การแพร่ระบาด
ของไวรัสโคโรนา 2019 (COVID-19) คลี่คลาย ประกอบกับปริมาณอุปทานที่ปรับตัวดีขึ้น เนื่องจากปริมาณการผลิตไบโอดีเซล
ปรับตัวเพิ่มขึ้นในช่วงไตรมาส 1/2566
ทั้งนี้ บริษัทฯ มี Stock Loss & NRV จำนวน 9 ล้านบาท ทำให้ไตรมาส 1/2566 บริษัทฯ มี EBITDA ของกลุ่มธุรกิจ
เมทิลเอสเทอร์ จำนวน -5 ล้านบาท ลดลงจากช่วงเวลาเดียวกันของปีก่อนร้อยละ 101 อย่างไรก็ตาม เมื่อหักผลกระทบของ
Stock Loss & NRV แล้ว ทำให้บริษัทฯ มี Adjusted EBITDA จำนวน 4 ล้านบาท ลดลงจากไตรมาส 1/2565 จำนวน
367 ล้านบาท หรือคิดเป็นร้อยละ 99 และมี Adjusted EBITDA Margin ทรี่ ้อยละ 0.1
ผลการดำเนินงานเปรียบเทียบไตรมาส 1/2566 กับไตรมาส 4/2565
บริษัทฯ มีรายได้จากการขายกลุ่มผลิตภัณฑ์เมทิลเอสเทอร์ในไตรมาส 1/2565 จำนวน 3,293 ล้านบาท เพิ่มขึ้น
253 ล้านบาท คิดเป็นเพิ่มขึ้นร้อยละ 8 เมื่อเปรียบเทียบกับไตรมาสที่ผ่านมา เนื่องจากปริมาณความต้องการเมทิลเอสเทอร์
ในไตรมาสที่ 1/2566 ปรับตัวดีขึ้นจากไตรมาสก่อนหน้า เป็นผลจากประกาศนโยบายรัฐที่มีการปรับเพิ่มสดั สว่ นผสมไบโอดีเซล
ในน้ำมันดีเซลหมุนเร็วจากเดิมที่ B5 มาเป็น B7 ตั้งแต่วันที่ 10 ตุลาคม 2565 ประกอบกับสถานการณ์การแพร่ระบาดของ
เชื้อไวรัสโคโรนา 2019 (COVID-19) ในประเทศไทยฟื้นตัวดีขึ้น ทำให้ประชาชนได้กลับมาดำเนินชีวิตตามปกติและมีความ
ต้องการใช้น้ำมันดีเซลมากขึ้น ทั้งภาคการขนส่งและภาคการท่องเที่ยว ทำให้ปริมาณการขายเมทิลเอสเทอร์ในไตรมาส
1/2566 ปรับเพิ่มขึ้นร้อยละ 14 ในขณะที่ราคาเมทิลเอสเทอร์ที่ปรับตัวลดลงเล็กน้อย ร้อยละ 4 ตามราคาน้ำมันปาล์มดิบ
(CPO) ที่ปรับตัวลดลงตามราคาในต่างประเทศเนื่องจากปริมาณสต๊อกน้ำมันปาล์มในประเทศมาเลเซียที่เพิ่มสูงขึ้น ส่งผลให้
บริษัทฯ รับรู้ผลกระทบ Stock Loss & NRV จำนวน 9 ล้านบาท และมี EBITDA จำนวน -5 ล้านบาท ปรับตัวดีขึ้นจาก
ไตรมาสก่อนหน้าร้อยละ 98 แต่เมื่อหักผลกระทบจาก Stock Loss & NRV จำนวนดังกล่าวแล้ว ส่งผลให้บริษัทฯ มี Adjusted
EBITDA จำนวน 4 ล้านบาท เพิ่มขึ้นจากไตรมาส 4/2565 จำนวน 225 ล้านบาท หรือคิดเป็นร้อยละ 102 และมี Adjusted
EBITDA Margin ที่ร้อยละ 0.1
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 9
กลุ่มธุรกิจแฟตตี้แอลกอฮอล์
ตารางที่ 4 : ราคาผลิตภัณฑ์และวัตถุดิบหลัก
ราคาเฉลี่ย ไตรมาส ไตรมาส % ไตรมาส %
(เหรียญสหรัฐฯ ต่อตัน) 1/2566 1/2565 YoY 4/2565 QoQ
ผลิตภณั ฑ์แฟตตี้แอลกอฮอล์(1)
- Short Chain 4,372 3,899 12% 4,394 -1%
- Mid Cut 1,391 2,742 -49% 1,474 -6%
- Long Chain 1,543 3,057 -50% 1,730 -11%
ผลิตภณั ฑ์แฟตตี้แอลกอฮอล์เฉลยี่ (2) 1,644 2,914 -44% 1,752 -6%
น้ำมันเมล็ดในปาล์มดิบ (CPKO)(3) 902 2,192 -59% 949 -5%
Market P2F ผลิตภัณฑ์แฟตตี้แอลกอฮอล ์ 543 240 126% 595 -9%
หมายเหตุ : (1) อ้างอิงราคา ICIS
(2) ราคาเฉลี่ยตามสัดส่วนการผลิต Short Chain 7% Mid Cut 64% และ Long Chain 29%
(3) อ้างอิง Malaysian Palm Oil Board (MPOB)
สถานการณ์ตลาดแฟตตี้แอลกอฮอล์ เปรียบเทียบไตรมาส 1/2566 กับไตรมาส 1/2565
สำหรับสถานการณ์ราคาน้ำมันเมล็ดในปาล์มดิบ (CPKO) ในไตรมาส 1/2566 ลดลงจากไตรมาสเดียวกันในปีก่อนหน้า
มาอยู่ที่ 902 เหรียญสหรัฐฯ ต่อตัน ลดลงถึง 1,290 เหรียญสหรัฐฯ ต่อตัน คิดเป็นร้อยละ 59 เนื่องจากอุปทานเพิ่มขึ้นเมื่อเทียบกับ
ไตรมาส 1/2565 ประกอบกับความกังวลเกี่ยวกับสถานการณ์ Economic Recession และ Bank Financial Crisis ที่เกิดจาก
ธนาคารในประเทศสหรัฐอเมริกาล้มละลาย ส่งผลให้เกิดความกังวลต่อระบบเศรษฐกิจ รวมถึงความต้องการใช้สินค้า จากเหตผุ ล
ดังกล่าวน ี้ส่งผลทำให้ราคาน้ำมันเมล็ดในปาล์มดิบ (CPKO) ปรับตัวลดลงเมื่อเทียบกับไตรมาส 1/2565
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในไตรมาส 1/2566 ปรับตัวดีขึ้น
เมื่อเปรียบเทียบกับช่วงเวลาเดียวกันของปีก่อนหน้า เนื่องจากสถานการณ์การแพร่ระบาดของไวรัสโคโรนา 2019 (COVID-19)
คลี่คลาย ประกอบกับการยกเลิกมาตรการปิดประเทศของกลุ่มผู้ซื้อในฝั่งทวีปยุโรปและอเมริกา รวมทั้งประเทศในแถบทวีปเอเชีย
โดยเฉพาะประเทศจีนซึ่งเป็นผู้ซื้อหลัก ได้มีการประกาศนโยบายเปิดประเทศอีกครั้ง ตั้งแต่วันที่ 8 มกราคม 2566 เป็นต้นมา
ส่งผลใหค้ วามต้องการในตลาดปรับตัวดีขึ้น
อย่างไรก็ตาม ยังมีปัจจัยอ่อนไหวต่างๆ ไม่ว่าจะเป็นเรื่องวิกฤตการณ์ค่าเงิน (Currency Crisis) ในฝั่งภูมิภาคเอเชีย
ที่ค่าเงินริงกิตและค่าเงินหยวนมีการปรับตัวแข็งค่าขึ้น เรื่องวิกฤตการณ์ธนาคาร (Banking Crisis) ในประเทศสหรัฐอเมริกา และ
ทวีปยุโรป และความกังวลเรื่องสภาวะเศรษฐกิจโลกที่ถดถอย รวมถึงสถานการณ์ความไม่แน่นอนของสงครามระหว่างประเทศรัสเซยี
กับประเทศยูเครนที่ยังยืดเยื้อ ซึ่งยังกระทบต่อความเชื่อมั่นของผู้ซื้อในตลาดให้มีความระมัดระวังในการจัดซื้อผลิตภัณฑ์มากขึ้น
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 10
ทำให้ผู้ซื้อเลือกซื้อสินค้าเท่าที่จำเป็นต้องใช้เท่านั้น โดยเฉพาะสินค้า Short Chain แฟตตี้แอลกอฮอล์ในตลาดฝั่งทวีปยุโรปและ
อเมริกา ที่ลูกค้ามีทางเลือกในการจัดหาผลิตภัณฑ์แฟตตี้แอลกอฮอล์สังเคราะห์ (Synthetic Fatty Alcohol) ในราคาที่ต่ำกว่า
ภาพรวมอุปทานของตลาดในไตรมาส 1/2566 ปรับตัวดีขึ้นเมื่อเปรียบเทียบกับช่วงเวลาเดียวกันของปีก่อนหน้า เนื่องจาก
ภาพรวมอุปทานของตลาดในช่วงช่วงเวลาเดียวกันของปีก่อน ค่อนข้างตึงตัวเนื่องจากมาตรการ Domestic Market Obligation
(DMO) ของประเทศผู้ผลิตรายใหญ่อย่างประเทศอินโดนีเซีย ที่ได้มีการบังคับใช้มาตรการที่ครอบคลุมถึงสินค้าที่ผลิตจากน้ำมัน
ปาล์ม (รวมถึงแฟตตี้แอลกอฮอล์ และกลีเซอรีน) โดยผู้ส่งออกในประเทศอินโดนีเซียจำเป็นต้องจำหน่ายแฟตตี้แอลกอฮอล์ให้กับ
ตลาดในประเทศอย่างน้อยร้อยละ 20 ตั้งแต่วันที่ 15 กุมภาพันธ์ ถึง 9 มีนาคม 2565 และปรับเพิ่มเป็นร้อยละ 30 ตั้งแต่วันที่
10 มีนาคม 2565 ถึง 17 มีนาคม 2565 ประกอบกับมีขั้นตอนการขออนุญาตส่งออกที่เพิ่มขึ้น ทำให้การขนส่งสินค้าไปยังประเทศ
ปลายทางเกิดความล่าช้า และมีสินค้าออกสู่ตลาดค่อนข้างน้อย นอกจากนี้ ผู้ผลิตรายใหญ่ในประเทศสหรัฐอเมริกา ซึ่งมีกำลังการ
ผลิต 173,000 ตันต่อปี สามารถกลับมาดำเนินการผลิตได้เต็มกำลงั อีกครั้งภายหลังจากที่ได้หยุดดำเนินการผลิตชั่วคราว ตั้งแต่วันที่
15 ตุลาคม 2565 จนถึงช่วงครึ่งหลังของเดือนมกราคม 2566 รวมถึงผู้ผลิตแฟตตี้แอซิด (Fatty Acids) หลายราย ได้มีการ
ปรับเปลี่ยนสายการผลิต มาผลิตเป็นแฟตตี้แอลกอฮอล์มากขึ้น เนื่องจากราคาแฟตตี้แอซิดที่อ่อนตัวลงในช่วงปลายของไตรมาส
1/2566 โดยเฉพาะผลิตภัณฑ์ Short Chain Acids ส่งผลให้ภาพรวมอุปทานในไตรมาส 1/2566 ปรับตัวเพิ่มขึ้นตามไปด้วย
ถึงแม้ว่า ในช่วงไตรมาส 1/2566 จะมีการหยุดการดำเนินการผลิตชั่วคราวของผู้ผลิต 2 ราย ในประเทศอินโดนีเซีย ซึ่งมีกำลังการ
ผลิตรวม 260,000 ตันต่อปี ในช่วงปลายเดือนธันวาคม 2565 จนถึงเดือนมกราคม 2566 และบริษัทฯ ที่ได้มีแผนหยุดดำเนินการ
ผลิตชั่วคราว เพื่อเปลี่ยนตัวเร่งปฏิกิริยา (Catalyst) ในช่วงระหว่างวันที่ 27 กุมภาพันธ์ ถึง 13 มีนาคม 2566 (15 วัน)
ซึ่งเป็นการหยุดซ่อมบำรุงตามแผนในช่วงเวลาทสี่ ั้น และไม่ได้มีผลกระทบภาพรวมของตลาด
ทั้งนี้ ราคาเฉลี่ยของแฟตตี้แอลกอฮอลส์จากธรรมชาติได้ปรับตัวลดลง เมื่อเปรียบเทียบกับช่วงเวลาเดียวกันของปีก่อน
ตามราคาวัตถุดิบที่อ่อนค่าลง โดย ราคา Mid Cut แฟตตี้แอลกอฮอล์ปรับลดลงมาอยู่ที่ 1,391 เหรียญสหรัฐฯ ต่อตัน ลดลง 1,351
เหรียญสหรัฐฯ ต่อตัน หรือคิดเป็นร้อยละ 49 เช่นเดียวกับราคา Long Chain แฟตตี้แอลกอฮอล์ที่อ่อนค่าลงมาอยู่ที่ 1,543 เหรียญ
สหรัฐฯ ต่อตัน ลดลงถึง 1,514 เหรียญสหรัฐฯ ต่อตัน หรือคิดเป็นร้อยละ 50 ในขณะที่ราคา Short Chain แฟตตี้แอลกอฮอล์
ปรับตัวแข็งค่าขึ้นมาอยู่ที่ 4,372 เหรียญสหรัฐฯ ต่อตัน เพิ่มขึ้น 473 เหรียญสหรัฐฯ ต่อตัน หรือคิดเป็นร้อยละ 12
สถานการณ์ตลาดแฟตตี้แอลกอฮอล์ เปรียบเทียบไตรมาส 1/2566 กับไตรมาส 4/2565
สำหรับสถานการณร์ าคาน้ำมันเมล็ดในปาล์มดิบ (CPKO) ในไตรมาสที่ 1/2566 ลดลงจากไตรมาสที่ 4/2565 มาอยู่ที่
902 เหรียญสหรัฐฯ ต่อตัน ราคาปรับลดลง 47 เหรียญสหรัฐฯ ต่อตัน หรือคิดเป็นร้อยละ 5 เนื่องจากถึงแม้ว่าอุปทานลดลง
ตามฤดูกาลและผลจากสถานการณ์ฝนตกหนักและน้ำท่วม แต่อุปสงค์โดยรวมในช่วงไตรมาส 1/2566 ปรับตัวลดลงมากกว่า
เนื่องจากผู้ผลิตส่วนใหญ่เลือกใช้น้ำมันมะพร้าวแทน CPKO เนื่องจากมีราคาที่ใกล้เคียงกัน ส่งผลทำให้ปริมาณการส่งออก
CPKO ของประเทศมาเลเซียในช่วงไตรมาส 1/2566 ลดลงเมื่อเปรียบเทียบกับไตรมาสก่อนหน้า ทำให้ระดับปริมาณสต๊อก
CPKO ในประเทศมาเลเซียเพิ่มขึ้น มาอยู่ที่ประมาณ 250,000 ตัน ส่งผลให้ราคา CPKO ลดลง เมื่อเทียบกับไตรมาสที่ผ่านมา
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในไตรมาส 1/2566 ปรับตัวดีขึ้นเมื่อ
เปรียบเทียบกับไตรมาสก่อนหน้า เนื่องจากสถานการณ์การแพร่ระบาดของไวรัสโคโรนา 2019 (COVID-19) ที่คลี่คลาย
ในประเทศจีนซึ่งเป็นตลาดผู้ซื้อหลัก โดยประเทศจีนได้มีการประกาศนโยบายเปิดประเทศอีกครั้ง ตั้งแต่วันที่ 8 มกราคม 2566
เป็นต้นมา ส่งผลให้ความต้องการในตลาดปรับตัวดีขึ้น อย่างไรก็ดี ยังคงมีปัจจัยอ่อนไหวต่างๆ ทั้งจากเรื่องวิกฤตการณ์ค่าเงิน
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 11
(Currency Crisis) ในฝั่งภูมิภาคเอเชียที่มีการปรับตัวแข็งค่าขึ้นของค่าเงินริงกิตและค่าเงินหยวน เรื่องวิกฤตการณ์ธนาคาร
(Banking Crisis) ในประเทศสหรัฐอเมริกาและยุโรป และความกังวลเรื่องสภาวะเศรษฐกิจโลกที่ถดถอย รวมถึงสถานการณ์
ความไม่แน่นอนของสงครามระหว่างประเทศรัสเซียกับประเทศยูเครนที่ยังคงยืดเยื้อ ส่งผลให้ผู้ซื้อระมัดระวังและเลือกซื้อ
สินค้าเท่าที่จำเป็นต้องใช้ โดยเฉพาะสินค้า Short Chain แฟตตี้แอลกอฮอล์ในตลาดฝั่งทวีปอเมริกาและยุโรป ที่ลูกค้า
มีทางเลือกในการจัดหาผลิตภัณฑ์แฟตตี้แอลกอฮอล์สังเคราะห์ (Synthetic Fatty Alcohol) ในราคาที่ต่ำกว่า
ด้านอุปทานโดยรวมของตลาดแฟตตี้แอลกอฮอล์ปรับตัวดีขึ้นเล็กน้อย ถึงแม้ว่า จะมีการหยุดการดำเนินการผลิต
ชั่วคราวในช่วงไตรมาส 1/2566 ของผู้ผลิต 2 ราย ในประเทศอินโดนีเซีย ซึ่งมีกำลังการผลิตรวม 260,000 ตันต่อปี ในช่วงปลาย
เดือนธันวาคม 2565 จนถึงเดือนมกราคม 2566 และบริษัทฯ ที่ได้มีแผนหยุดดำเนินการผลิตชั่วคราว เพื่อเปลี่ยนตัวเร่งปฏิกิริยา
(Catalyst) เป็นเวลา 15 วัน ตามแผนซ่อมบำรุงที่กำหนดไว ้ดังรายละเอียดข้างต้น ทั้งนี้ มีผู้ผลิตรายใหญ่ในประเทศสหรัฐอเมริกา
ซึ่งมีกำลังการผลิต 173,000 ตันต่อปี สามารถกลับมาดำเนินการผลิตได้เต็มกำลังภายหลังจากที่ได้หยุดดำเนินการผลิตชั่วคราว
ตั้งแต่กลางเดือนตุลาคม 2565 จนถึงเดือนมกราคม 2566 นอกจากนี้ มีผู้ผลิตแฟตตี้แอซิด (Fatty Acids) หลายราย ได้ปรับเปลี่ยน
สายการผลิต มาผลิตเป็นแฟตตี้แอลกอฮอล์ เนื่องจากราคาแฟตตี้แอซิดที่อ่อนตัวลง โดยเฉพาะผลิตภัณฑ์ Short Chain Acids ซึ่ง
ส่งผลต่อภาพรวมอุปทานของผลิตภัณฑ์ดังกล่าวที่เพิ่มมากขึ้นตามไปด้วย
สำหรับราคา Mid Cut แฟตตี้แอลกอฮอล์ปรับตัวลดลงเมื่อเปรียบเทียบกับไตรมาสก่อนหน้า ตามราคาวัตถุดิบที่
อ่อนค่าลง มาอยู่ที่ 1,391 เหรียญสหรัฐฯ ต่อตัน ลดลง 83 เหรียญสหรัฐฯ ต่อตัน หรือคิดเป็นร้อยละ 6 เช่นเดียวกับราคา
Long Chain แอลกอฮอล์ที่ปรับตัวลดลงมาอยู่ที่ 1,543 เหรียญสหรัฐฯ ต่อตัน ลดลง 187 เหรียญสหรัฐฯ ต่อตัน หรือคิดเป็น
ร้อยละ 11 และราคา Short Chain แฟตตี้แอลกอฮอล์ที่ปรับลดลงเล็กน้อยมาอยู่ที่ 4,372 เหรียญสหรัฐฯ ต่อตัน ลดลง 22
เหรียญสหรัฐฯ ต่อตัน หรือคิดเป็นร้อยละ 1
ตารางที่ 5 : ผลการดำเนินงานของกลุ่มธุรกิจแฟตตี้แอลกอฮอล ์
ไตรมาส ไตรมาส % ไตรมาส %
ธุรกิจแฟตตี้แอลกอฮอล ์
1/2566 1/2565 YoY 4/2565 QoQ
อัตรากำลังการผลิต (%) 88% 106% -18% 79% 9%
ปริมาณการขาย (ตัน) 21,906 23,631 -7% 21,416 2%
รายได้จากการขาย (ล้านบาท) 1,369 2,318 -41% 1,464 -6%
EBITDA (ล้านบาท) 153 282 -46% 264 -42%
อัตรากำไร EBITDA (%) 11.2% 12.2% -1.0% 18.0% -6.8%
Stock Gain/(Loss) & NRV (124) 187 -166% (79) 57%
Adjusted EBITDA (ล้านบาท)(1) 277 95 192% 343 -19%
Adjusted EBITDA Margin (%) 20.2% 4.1% 16.1% 23.4% -3.2%
หมายเหตุ : (1) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และ ค่าเผื่อมูลค่าของสินค้าคงเหลือ (NRV)
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 12
ผลการดำเนินงานเปรียบเทียบไตรมาส 1/2566 กับไตรมาส 1/2565
บริษัทฯ มีรายได้จากการขายกลุ่มผลิตภัณฑ์แฟตตแี้ อลกอฮอล์สำหรับไตรมาส 1/2566 จำนวน 1,369 ล้านบาท ลดลง
ร้อยละ 41 จากไตรมาส 1/2565 เนื่องจากราคาผลิตภัณฑ์แฟตตี้แอลกอฮอลเ์ฉลี่ยปรับลดลงร้อยละ 44 ตามราคาน้ำมันเมล็ดใน
ปาล์มดิบที่ลดลง เนื่องจากปริมาณอุปทานเพิ่มขึ้นเมื่อเทียบกับไตรมาส 1/2565 จากที่ผู้ผลิตรายใหญ่ในประเทศสหรัฐอเมริกา
สามารถกลับมาดำเนินการผลิตได้เต็มกำลังอีกครั้งภายหลังจากที่ได้หยุดดำเนินการผลิตชั่วคราว รวมถึงผู้ผลิตแฟตตี้แอซิด (Fatty
Acids) หลายราย ได้มีการปรับเปลี่ยนสายการผลิต มาผลิตเป็นแฟตตี้แอลกอฮอล์มากขึ้น ดังรายละเอียดที่กล่าวในสถานการณ์
ตลาดแฟตตี้แอลกอฮอล์ข้างต้น อีกทั้งปริมาณการขายผลิตภัณฑ์แฟตตี้แอลกอฮอล์ปรับตัวลดลงร้อยละ 7 เนื่องจากความกังวล
จากสถานการณ์วิกฤตการณ์ทางเศรษฐกิจ และความไม่แน่นอนของสงครามระหว่างประเทศรัสเซียกับประเทศยูเครนที่ยังยืดเยื้อ
ทำให้ผู้ซื้อเลือกซื้อสินค้าเท่าที่จำเป็นต้องใช้ โดยเฉพาะสินค้า Short Chain แฟตตี้แอลกอฮอล์ในตลาดฝั่งทวีปยุโรปและอเมริกา
ที่ลูกค้ามีทางเลือกในการจัดหาผลิตภัณฑ์แฟตตี้แอลกอฮอล์สังเคราะห์ (Synthetic Fatty Alcohol) ในราคาที่ต่ำกว่า
จากรายละเอียดดังกล่าว ส่งผลเกิดผลกระทบ Stock Loss & NRV จำนวน 124 ล้านบาท โดยในไตรมาส 1/2566
บริษัทฯ ทำกำไร EBITDA อยู่ท ี่ 153 ล้านบาท ปรับลดลงจากไตรมาส 1/2565 ร้อยละ 46 เมื่อหักผลกระทบของ Stock Loss &
NRV จำนวนดังกล่าวแล้ว ทำให้บริษัทฯ มี Adjusted EBITDA จำนวน 277 ล้านบาท ปรับตัวเพิ่มขึ้นร้อยละ 192 และ
มี Adjusted EBITDA Margin ที่ร้อยละ 20.2
ผลการดำเนินงานเปรียบเทียบไตรมาส 1/2566 กับไตรมาส 4/2565
บริษัทฯ มีรายได้จากการขายกลุ่มผลิตภัณฑ์แฟตตี้แอลกอฮอล์ในไตรมาส 1/2566 ลดลงเล็กน้อยจากไตรมาสที่ผ่านมา
ร้อยละ 6 โดยมีสาเหตุหลักจากราคาผลิตภัณฑ์แฟตตี้แอลกอฮอล์เฉลี่ยที่ปรบั ตัวลดลงร้อยละ 6 ตามราคาน้ำมันเมล็ดในปาล์มดิบ
ที่ผันผวน จากการที่อุปสงค์ของ CPKO โดยรวมในช่วงไตรมาส 1/2566 ลดลง เนื่องจากผู้ผลิตส่วนใหญ่เลือกใช้น้ำมันมะพร้าว
แทน CPKO ที่ราคาปรับตัวมาอยู่ในระดับใกล้เคียงกัน ทำให้ปริมาณการส่งออก CPKO ของประเทศมาเลเซียในไตรมาส
1/2566 ลดลง ส่งผลให้ระดับปริมาณสต๊อก CPKO ในประเทศมาเลเซียเพิ่มขึ้นเมื่อเปรียบเทียบกับไตรมาสก่อนหน้า ถึงแมว้ ่า
ปริมาณการขายผลิตภัณฑ์แฟตตี้แอลกอฮอล์ปรับตัวเพิ่มขึ้นเล็กน้อยร้อยละ 2
ทั้งนี้ บริษัทฯ สามารถทำกำไร EBITDA อยู่ที่จำนวน 153 ล้านบาท ปรับลดลงจากไตรมาส 4/2565 ร้อยละ 42
เมื่อหัก Stock Loss & NRV จำนวน 124 ล้านบาท ส่งผลให้บริษัทฯ มี Adjusted EBITDA จำนวน 277 ล้านบาท ซึ่งปรับลดลง
จากไตรมาสที่ผ่านมาร้อยละ 19 และมี Adjusted EBITDA Margin ที่ร้อยละ 20.2
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 13
แนวโน้มสถานการณ์ตลาดและธุรกิจในครึ่งแรกของปี 2566
แนวโน้มสถานการณ์ตลาดเมทิลเอสเทอร์
สำหรับความต้องการเมทิลเอสเทอร์ ในช่วงครึ่งแรกของปี 2566 มีแนวโน้มปรับตัวดีขึ้นจากปีก่อนหน้า โดยมีปัจจัย
หลักมาจากนโยบายของภาครัฐที่ยังคงให้น้ำมันไบโอดีเซล B7 เป็นน้ำมันดีเซลเกรดหลักจนถึงวันที่ 30 กันยายน 2566 หลังจาก
ราคาน้ำมันปาล์มดิบเริ่มปรับตัวลดลงใกล้เคียงกับภาวะปกติ นอกจากนี้ ประชาชนเริ่มกลับมาดำเนินชีวิตตามปกติภายหลังจาก
สถานการณ์การแพร่ระบาดของไวรัสโคโรนา 2019 (COVID-19) ที่คลี่คลาย และภาคการท่องเที่ยวที่มีแนวโน้มฟื้นตัวดีขึ้น
ทั้งจากประชาชนภายในประเทศ และนักท่องเที่ยวจากต่างประเทศ จึงคาดว่าอุปสงค์โดยรวมของตลาดเมทิลเอสเทอร์ในช่วง
ครึ่งแรกของปี 2566 จะมีแนวโน้มสูงขึ้น
ในขณะที่กำลังการผลิตติดตั้งของตลาดเมทิลเอสเทอร์ในครึ่งแรกของปี 2566 มีแนวโน้มปรับตัวสูงขึ้นร้อยละ 6
จากช่วงเวลาเดียวกันของปีก่อน ทอี่ ยู่ประมาณ 3 ล้านตันต่อปี ทั้งนี้ คาดการณว์ ่า อัตราการใช้กำลังการผลิต (Utilization Rate)
โดยรวมเฉลี่ยของอุตสาหกรรม จะปรับเพิ่มขึ้นมาอยู่ที่ประมาณร้อยละ 45 เนื่องจากความต้องการใช้เมทิลเอสเทอร์ที่เพิ่มสูงขึ้น
ทั้งนี้ ราคาเมทิลเอสเทอร์ในช่วงครึ่งแรกของปี 2566 มีแนวโน้มปรับลดลง ตามแนวโน้มราคาน้ำมันปาล์มดิบ
ภายในประเทศ (CPO-DIT) และจากการปรับสูตรโครงสร้างราคาเมทิลเอสเทอร์รูปแบบใหม่ อ้างอิงจากสำนักงานนโยบายและ
แผนพลังงาน (EPPO) กระทรวงพลังงาน ซึ่งมีผลตั้งแต่วันที่ 3 ตุลาคม 2565 เป็นต้นมา
แนวโน้มสถานการณ์ตลาดแฟตตี้แอลกอฮอล์
สำหรับความต้องการแฟตตี้แอลกอฮอล์จากธรรมชาติ (Natural Fatty Alcohols) ในช่วงครึ่งแรกของปี 2566
มีแนวโน้มทรงตัวถึงปรับตัวดีขึ้นเล็กน้อย เมื่อเปรียบเทียบกับปีก่อนหน้า ถึงแม้ว่า สถานการณ์การแพร่ระบาดของไวรสั โคโรนา
2019 (COVID-19) จะคลี่คลาย และมีมาตรการเปิดประเทศทั้งประเทศกลุ่มผู้ซื้อในฝั่งทวีปยุโรปและอเมริกา และในแถบทวีป
เอเชีย ทำให้ผู้ซื้อส่วนใหญ่กลับเข้าสู่ตลาดอีกครั้ง โดยเฉพาะตลาดในประเทศจีนซึ่งเป็นตลาดผู้ซื้อหลัก แต่เนื่องจากสภาวะ
เศษฐกิจทั่วโลกที่มีแนวโน้มเข้าสู่ภาวะถดถอย จากปัจจัยเรื่องวิกฤตการณ์ค่าเงิน (Currency Crisis) และวิกฤตการณ์ธนาคาร
(Bank Crisis) โดยเฉพาะในฝั่งทวีปยุโรปและอเมริกา ส่งผลต่อกำลังซื้อในตลาดที่ลดลง รวมถึงสถานการณ์ความไม่แน่นอนของ
ความขัดแย้งระหว่างประเทศรัสเซียกับประเทศยูเครนที่อาจมีความยืดเยื้อ ทำให้ภาพรวมอุปสงค์ในตลาดยังไม่ฟื้นตัวเท่าที่ควร
ในขณะที่ด้านอุปทานโดยรวม มีแนวโน้มปรับตัวดีขึ้นเมื่อเปรียบเทียบกับปีก่อนหน้า ที่ผู้ผลิตรายใหญ่หลายรายมี
ปัญหาในกระบวนการผลิตจนทำให้มีการปรับลดการผลิตชั่วคราวในช่วงเดือนเมษายนและสิงหาคม 2565 รวมถึงมีนโยบาย
Domestic Market Obligation (DMO) ของประเทศอินโดนีเซียในช่วงเดือนกุมภาพันธ์ 2565 ที่ทำให้ผู้ส่งออกในประเทศ
อินโดนีเซียจำเป็นต้องจำหน่ายแฟตตี้แอลกอฮอล์ให้กับตลาดในประเทศอย่างน้อยร้อยละ 20 ก่อนที่จะดำเนินการส่งออกได้
ส่งผลให้อุปทานรวมของตลาดหดตัวลงอย่างรุนแรง ขณะที่ในปี 2566 นี้ ทางประเทศอินโดนีเซียยังไม่มีแผนที่จะกลับมาใช้
มาตรการ DMO สำหรับผลิตภัณฑ์โอลีโอเคมีอีกครั้ง
ในส่วนของราคาแฟตตี้แอลกอฮอล์ในช่วงครึ่งแรกของปี 2566 มีแนวโน้มลดลงค่อนข้างมากเมื่อเปรียบเทียบกับปีก่อน
อ่อนค่าลงตามแนวโน้มราคาน้ำมันเมล็ดในปาล์มดิบ (CPKO) รวมถึงภาวะการแข่งในตลาดที่เพิ่มสูงขึ้นจากอุปทานที่ปรับตัวดีขึ้น
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 14
แนวโน้มสถานการณ์ตลาดกลีเซอรีน
ด้านความต้องการใช้กลีเซอรีนในช่วงครึ่งแรกของปี 2566 คาดว่าจะปรับตัวลดลงเล็กน้อย เมื่อเปรียบเทียบกับปีก่อน
แม้ว่าสถานการณ์การแพร่ระบาดของไวรัสโคโรนา 2019 (COVID-19) จะคลี่คลาย และความต้องการใช้ผลิตภัณฑ์กลุ่ม สาร
ชำระล้างและสินค้าเพื่อสุขอนามัยยังคงดีอย่างต่อเนื่อง รวมถึงมีมาตรการเปิดประเทศทั้งกลุ่มประเทศผู้ซื้อในฝั่งทวีปยุโรปและ
อเมริกา และในแถบทวีปเอเชีย แต่ความต้องการใช้กลีเซอรีนในกลุ่มอุตสาหกรรม Epichlorohydrin (ECH) ในประเทศจีน
ซึ่งเป็นตลาดหลักยังคงไม่ฟื้นตัว อีกทั้งเรื่องสภาวะเศษฐกิจทั่วโลกที่มีแนวโน้มเข้าสู่ภาวะถดถอย จากปัจจัยเรื่องวิกฤตการณ์
ค่าเงิน (Currency Crisis) และวิกฤตการณ์ธนาคาร (Bank Crisis) โดยเฉพาะในฝั่งทวีปยุโรปและอเมริกา ส่งผลต่อกำลังซื้อใน
ตลาดลดลง รวมถึงสถานการณ์ความไม่แน่นอนของความขัดแย้งระหว่างประเทศรัสเซียกับประเทศยูเครนที่อาจมีความยืดเยื้อ
ทำให้ผู้ซื้อระมัดระวังในการสั่งซื้อสินค้ามากขึ้น
ด้านอุปทานโดยรวมของตลาดกลีเซอรีนในช่วงครึ่งแรกของปี 2566 มีแนวโน้มปรับตัวดีขึ้น เนื่องจากผู้ผลิตแฟตตี้
แอลกอฮอล์รายใหญ่ในตลาดกลับมาดำเนินการผลิตตามปกติ รวมถึงนโยบายด้านพลังงานของแต่ละประเทศที่มีการปรับเพิ่ม
อัตราการผสมไบโอดีเซลมากขึ้น เช่น ประเทศอินโดนีเซียประกาศปรับเพิ่มอัตราการผสมไบโอดีเซลจาก B30 เป็น B35 ตั้งแต่
วันที่ 1 กุมภาพันธ์ 2566 แลประเทศบราซิลประกาศปรับเพิ่มอัตราการผสมไบโอดีเซลจาก B10 เป็น B12 ตั้งแต่วันที่ 1 เมษายน
2566 จึงส่งผลต่ออุปทานโดยรวมของผลิตภัณฑ์พลอยได้อย่างกลีเซอรีนในตลาดที่เพิ่มมากขึ้นตามไปด้วย
ทั้งนี้ ราคาเฉลี่ยของกลีเซอรีนในช่วงครึ่งแรกของปี 2566 คาดว่าจะปรับตัวลดลงค่อนข้างมากเมื่อเปรียบเทียบกับปี
ก่อนหน้า เนื่องจากการแข่งขันราคาที่รุนแรงจากอุปทานที่เพิ่มขึ้น
แนวโน้มสถานการณ์ตลาดเอทานอล
สำหรับความต้องการใช้เอทานอลในช่วงครึ่งแรกของปี 2566 มีแนวโน้มปรับตัวลดลงจากปีก่อนหน้า ถึงแม้ว่า
ความต้องการใช้แก๊สโซฮอล์โดยรวมจะปรับตัวดีขึ้น เนื่องจากประชาชนกลับมาดำเนินชีวิตประจำวันตามปกติหลังจาก
สถานการณ์การแพร่ระบาดของไวรัสโคโรนา 2019 (COVID-19) คลี่คลาย และภาคการท่องเที่ยวที่ฟื้นตัวดีขึ้นทั้งจาก
นักท่องเที่ยวภายในประเทศและต่างประเทศแล้วก็ตาม แต่จากมาตรการของรัฐที่ลดการสนับสนุนราคาแก๊สโซฮอล์อี 85 ลง
เพื่อช่วยพยุงฐานะของกองทุนน้ำมัน ทำให้ความต้องการใช้น้ำมันเกรดดังกล่าวลดลงอย่างมีนัยสำคัญ ส่งผลต่ออัตราการผสม
เอทานอลเฉลี่ยและปริมาณการใช้โดยรวมในตลาดลงลงไปด้วย
ในขณะที่ภาคอุปทานของตลาดเอทานอลในช่วงครึ่งแรกของปี 2566 ยังคงทรงตัว เนื่องจากยังไม่มีแผนขยายกำลังการ
ผลิตจากผู้ผลิตรายเดิม และยังไม่มีผู้ผลิตรายใหม่เพิ่มเติมในตลาด ทำให้คาดการณ์ว่า อัตราการใช้กำลังการผลิต (Utilization
Rate) โดยรวมเฉลี่ยของอุตสาหกรรม จะปรับลดลงมาอยู่ที่ประมาณร้อยละ 55
สำหรับราคาเอทานอลในช่วงครึ่งแรกของปี 2566 มีแนวโน้มเพิ่มขึ้นจากช่วงเวลาเดียวกันของปีก่อนหน้า ถึงแม้ว่า
ราคาอ้อยโดยรวมจะปรับตัวลงเล็กน้อย แต่เนื่องจากราคาโมลาสและมันเส้น ซึ่งเป็นวัตถุดิบทางเลือกในการผลิตเอทานอล
มีการปรับตัวสูงขึ้น ส่งผลให้ต้นทุนการผลิตและราคาตลาดเอทานอลเฉลี่ยโดยรวมในตลาดปรับตัวสูงขึ้นเช่นกัน
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 15
งบกำไรขาดทุนรวม
ตารางที่ 6 : งบกำไรขาดทุนรวม เปรียบเทียบไตรมาส 1/2566, ไตรมาส 1/2565 และไตรมาส 4/2565
ไตรมาส ไตรมาส ไตรมาส
YoY QoQ
1/2566 1/2565 4/2565
ลบ. % ลบ. % ลบ. % ลบ. % ลบ. %
รายได้จากการขาย 4,662 100 7,316 100 (2,654) (36) 4,504 100 158 4
วัตถุดิบ (3,706) (79) (6,246) (85) 2,540 (41) (3,580) (79) (126) 4
ค่าเผื่อมูลค่าสินค้าคงเหลือ (NRV) 18 0 - - 18 n/a 4 0 14 350
Product to Feed Margin 974 21 1,070 15 (96) (9) 928 21 46 5
ค่าใช้จ่ายแปรผันอื่น (408) (9) (398) (5) (10) 3 (351) (8) (57) 16
ค่าใช้จ่ายในการผลิต (183) (4) (132) (2) (51) 39 (303) (7) 120 (40)
Stock Gain/(Loss) (151) (3) 246 3 (397) (161) (69) (2) (82) 119
ค่าใช้จ่ายในการขายและบริหาร (94) (2) (88) (1) (6) 7 (169) (4) 75 (44)
รายได้อื่นๆ 10 0 14 0 (4) (29) 21 0 (11) (52)
EBITDA 148 3 712 10 (564) (79) 57 1 91 160
ค่าเสื่อมราคาและตัดจำหน่ายทางบัญชี (130) (3) (157) (2) 27 (17) (139) (3) 9 (6)
EBIT 18 0 555 8 (537) (97) (82) (2) 100 (122)
ค่าใช้จ่ายทางการเงินสุทธิ (5) (0) (10) (0) 5 (50) (7) (0) 2 (29)
กำไร/(ขาดทุน)จากอัตราแลกเปลี่ยน (1) (1) (0) 22 0 (23) (105) (24) (1) 23 (96)
ส่วนแบ่งกำไร/(ขาดทุน) จากเงินลงทุน 48 1 5 0 43 860 10 0 38 380
รายได้/(ค่าใช้จ่าย)ภาษีเงินได้ (20) (0) (85) (1) 65 (76) (27) (1) 7 (26)
กำไรสุทธิรวม 40 1 487 7 (447) (92) (130) (3) 170 (131)
รายการพิเศษ (2) - - - - - - 104 2 (104) -
กำไรสุทธิหลังรายการพิเศษ 40 1 487 7 (447) (92) (26) (1) 66 (254)
หมายเหตุ : (1) รวมกำไร/(ขาดทุน) จากอัตราแลกเปลี่ยน และกำไร/(ขาดทุน) จากตราสารอนุพันธ์
(2) รายการพิเศษ คือ รายการภาษีเงินได้รอตัดบัญชี
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 16
งบแสดงฐานะการเงิน
แผนภูมิที่ 2 : งบแสดงฐานะการเงิน เปรียบเทียบ ณ วันที่ 31 มีนาคม 2566 และ ณ วันที่ 31 ธันวาคม 2565
หนี้สินอื่น
เงินสดและ
รายการเทียบเท่าเงินสด หนี้สินทมี่ ี
ภาระดอกเบี้ย
ลูกหนี้การค้า สินค้าคงเหลือ
แล ะสินทรัพย์หมุนเวียนอื่น
ท ี่ดิน อาคาร และอุปกรณ ์
ส่วนของผู้ถือหุ้น
สินทรัพย์ไม่หมุนเวียน
รายการเงินฝากที่มี
ข้อจำกัดในการใช้
ณ วันที่ 31 มีนาคม 2566 ณ วันที่ 31 ธันวาคม 2565
13,236 ล้านบาท 13,633 ล้านบาท
สินทรัพย์
ณ วันที่ 31 มีนาคม 2565 บริษัทฯ มีสินทรัพย์รวมทั้งสิ้น 13,236 ล้านบาท ลดลงจาก ณ วันที่ 31 ธันวาคม 2565
จำนวน 397 ล้านบาท โดยมีการเปลี่ยนแปลงที่สำคัญ คือ
1. สินทรัพย์หมุนเวียนลดลง 330 ล้านบาท โดยมีสาเหตุหลักจาก
1.1 เงินสดและเงินลงทุนในสินทรัพย์ทางการเงินหมุนเวียนสุทธิเพิ่มขึ้น 56 ล้านบาท
1.2 ลูกหนี้การค้าและลูกหนี้อื่นลดลง 173 ล้านบาท โดยสาเหตุหลักเป็นผลจากราคาวัตถุดิบที่ปรับลดลง
ทำให้ราคาขายผลิตภัณฑ์เมทิลเอสเทอร์และแฟตตี้แอลกอฮอล์ปรับลดลงอย่างมาก เมื่อเทียบกับ
ช่วงปลายปี 2565
1.3 สินค้าคงเหลือลดลง 129 ล้านบาท เนื่องจากราคาผลิตภัณฑ์เมทิลเอสเทอร์และแฟตตี้แอลกอฮอล์
ปรับลดลง ส่งผลให้มูลค่าสินค้าคงเหลือปรับลดลง
1.4 ลูกหนี้ภาษีมูลค่าเพิ่มลดลง 91 ล้านบาท
2. สินทรัพย์ไม่หมุนเวียนลดลง 67 ล้านบาท โดยมีสาเหตุหลักจาก
2.1 อาคารและอุปกรณ์ลดลง 99 ล้านบาท โดยมีสาเหตุหลักมาจากค่าเสื่อมราคาที่เกิดขึ้นในไตรมาส
2.2 เงินลงทุนในการร่วมค้าเพิ่มขึ้น 48 ล้านบาท
2.3 สินทรัพย์ภาษีเงินได้รอการตัดบัญชีลดลง 20 ล้านบาท
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 17
หนี้สิน
ณ วันที่ 31 มีนาคม 2566 บริษัทฯ มีหนี้สินรวมทั้งสิ้น 2,869 ล้านบาท ลดลงจาก ณ วันที่ 31 ธันวาคม 2565
จำนวน 437 ล้านบาท โดยมีสาเหตุหลักจาก
1. เจ้าหนี้การค้าลดลง 149 ล้านบาท โดยหลักเนื่องจากราคาวัตถุดิบที่ปรับตัวลดลงอย่างมาก
2. เจ้าหนี้อื่นลดลง 133 ล้านบาท
3. ภาษีเงินได้นิติบุคคลค้างจ่ายลดลง 120 ล้านบาท
4. เจ้าหนี้ผู้รับเหมาก่อสร้างลดลง 34 ล้านบาท
ส่วนของผู้ถือหุ้น
ณ วันที่ 31 มีนาคม 2566 บริษัทฯ มีส่วนของผู้ถือหุ้น จำนวน 10,367 ล้านบาท เพิ่มขึ้นจาก ณ วันที่ 31 ธันวาคม
2565 จำนวน 40 ล้านบาท จากผลกำไรสำหรับไตรมาสที่ 1/2566
งบกระแสเงินสด
ตารางที่ 8 : งบกระแสเงินสดสำหรับปีสิ้นสุด วันที่ 31 มีนาคม 2566 และ ณ วันที่ 31 มีนาคม 2565
การได้มา (ใช้ไป) ของเงินสดในแต่ละกิจกรรม (ล้านบาท) 31 มี.ค. 66 31 มี.ค. 65
เงินสดสุทธไิ ด้มาจาก (ใช้ไปใน) กิจกรรมดำเนินการ 107 (334)
เงินสดสุทธไิ ด้มาจาก (ใช้ไปใน) กิจกรรมลงทุน 367 31
เงินสดสุทธไิ ด้มาจาก (ใช้ไปใน) กิจกรรมจัดหาเงิน (27) 12
ผลกระทบของอัตราแลกเปลยี่ นที่มีต่อเงินสดและรายการเทียบเท่าเงินสด 8 0
เงินสดและรายการเทียบเท่าเงินสดเพิ่มขึ้น (ลดลง) สุทธ ิ 455 (291)
เงินสดและรายการเทียบเท่าเงินสด ณ วันที่ 1 มกราคม 1,384 1,511
เงินสดและรายการเทียบเท่าเงินสด ณ วันที่ 31 มีนาคม 1,839 1,220
หมายเหตุ: เงินสดและรายการเทียบเท่าเงินสด ณ วันที่ 31 มีนาคม 2566 ยังไม่รวมเงินลงทุนในสินทรัพย์ทางการเงินหมุนเวียน จำนวน 950 ล้านบาท
และเงินฝากที่มีข้อจำกัดในการใช้ จำนวน 503 ล้านบาท
สำหรับงบกระแสเงินสดสำหรับไตรมาส 1/2566 บริษัทฯ มีกระแสเงินสดสุทธิได้มาจากกิจกรรมดำเนินงาน 107 ล้าน
บาท เนื่องจากบริษัทฯ มีผลกำไรสุทธิ 40 ล้านบาท โดยมีรายการปรับปรุงรายการที่ไม่ใช่เงินสด การลดลงของลูกหนี้การค้าลูกหนี้
ภาษีมูลค่าเพิ่ม และสินค้าคงเหลือ การลดลงของเจ้าหนี้การค้าและเจ้าหนี้อื่น
กระแสเงินสดสุทธิได้มาจากกิจกรรมลงทุน 367 ล้านบาท โดยหลักมาจากเงินสดรับจากเงินลงทุนในสินทรัพย์ทาง
การเงินหมุนเวียน จำนวน 400 ล้านบาท และเงินสดจ่ายเพื่อซื้ออาคารและอุปกรณ์ จำนวน 35 ล้านบาท
คําอธิบายและการวิเคราะห์ของฝ่ายจัดการประจําไตรมาส 1 ปี 2566
P a ge | 18
สำหรับกระแสเงินสดสุทธิใช้ไปในกิจกรรมจัดหาเงินจำนวน 27 ล้านบาท มีสาเหตุมาจากมีการจ่ายเพื่อชำระหนี้สินตาม
สัญญาเช่าการเงิน จำนวน 18 ล้านบาท และดอกเบี้ยจ่าย จำนวน 9 ล้านบาท
จากกิจกรรมดังกล่าวข้างต้น ส่งผลให้บริษัทฯ มีเงินสดและรายการเทียบเท่าเงินสดเพิ่มขึ้นสุทธิ 455 ล้านบาท
โดยมีเงินสดยกมา ณ วันที่ 1 มกราคม 2566 จำนวน 1,384 ล้านบาท ทำให้ ณ วันที่ 31 มีนาคม 2566 มีเงินสดจำนวน 1,839
ล้านบาท (ไม่รวมรายการเงินลงทุนในสินทรัพย์ทางการเงินหมุนเวียน จำนวน 950 ล้านบาท และเงินฝากที่มีข้อจำกัดในการใช้
จำนวน 503 ล้านบาท)
อัตราส่วนทางการเงินที่สำคัญ
ตารางที่ 9 : อัตราส่วนทางการเงินที่สำคัญ เปรียบเทียบไตรมาส 1/2566, ไตรมาส 1/2565 และไตรมาส 4/2565
อัตราส่วนทางการเงิน ไตรมาส 1/2566 ไตรมาส 1/2565 ไตรมาส 4/2565
อัตราส่วนสภาพคล่อง (เท่า) 4.1 2.4 3.3
อัตราส่วน EBITDA ต่อรายไดจ้ ากการขาย (%) 3.2 9.7 1.3
อัตราส่วนกำไรสุทธิต่อรายได้จากการขาย (%) 0.9 6.6 (0.6)
อัตราส่วนผลตอบแทนต่อสินทรัพย์ (%) 4.6 7.0 8.4
อัตราส่วนผลตอบแทนต่อส่วนของผู้ถือหุ้น (%) 4.9 7.0 9.4
อัตราส่วนหนสี้ ินต่อส่วนของผู้ถือหนุ้ (เท่า) 0.3 0.3 0.3
อัตราส่วนหนสี้ ินที่มภี าระดอกเบี้ยต่อส่วนผู้ถือหุ้น (เท่า) 0.1 0.1 0.1
อัตราส่วนหนสี้ ินที่มภี าระดอกเบี้ยต่อ EBITDA (เท่า) 1.2 0.7 0.8
หมายเหตุ :
อัตราส่วนสภาพคล่อง (เท่า) = สินทรัพย์หมุนเวียน หาร หนี้สินหมุนเวียน
อัตราส่วน EBITDA ต่อรายได้จากการขาย (ร้อยละ) = EBITDA หาร รายได้จากการขาย
อัตราส่วนกำไรสุทธิต่อรายได้จากการขาย (ร้อยละ) = กำไรสุทธิ (ส่วนของผู้ถือหุ้น) หาร รายได้จากการขาย
อัตราส่วนผลตอบแทนต่อสินทรัพย์ (ร้อยละ) = กำไร (ขาดทุน) ก่อนดอกเบี้ยจ่ายและภาษีเงินได้ หาร สินทรัพย์รวม (เฉลี่ย)
อัตราส่วยผลตอบแทนต่อส่วนของผู้ถือหุ้น (ร้อยละ) = กำไรสุทธิ (ของผู้ถือหุ้นใหญ่) หาร ส่วนของผู้ถือหุ้นของบริษัทใหญ่เฉลี่ย
อัตราส่วนหนี้สินต่อส่วนของผู้ถือหุ้น (เท่า) = หนี้สินรวม หาร ส่วนของผู้ถือหุ้น
อัตราส่วนหนี้สินที่มีภาระดอกเบี้ยต่อส่วนของผู้ถือหุ้น (เท่า) = หนี้สินที่มีภาระดอกเบี้ย หาร ส่วนของผู้ถือหุ้น
อัตราส่วนหนี้สินที่มีภาระดอกเบี้ยต่อ EBITDA (เท่า) = หนี้สินที่มีภาระดอกเบี้ย หาร EBITDA
คําอธิบายและการวิเคราะห์ของฝ่ายจัดการประจําไตรมาส 1 ปี 2566
