ที่ 233 / 2566
วันที่ 15 พฤษภาคม 2566
เรื่อง : การเปลี่ยนแปลงของผลดำเนินงานของกองทุนรวมสิทธิการเช่าอสังหาริมทรัพย์เออร์บานา
เรียน : กรรมการและผู้จัดการ
ตลาดหลักทรัพย์แห่งประเทศไทย
ตามผลการดำเนินงานของกองทุนรวมสิทธิการเช่าอสังหาริมทรัพย์เออร์บานา (“กองทุน”) สำหรับงวดสามเดือนสุดวันที่ 31
มีนาคม 2566 กองทุนมียอดกำไรสุทธิจำนวน 0.95 ล้านบาท เปรียบเทียบกำไรเพิ่มขึ้นจากงวดเดียวกันของปีก่อนที่มียอดขาดทุนสุทธิ
27.47 ล้านบาท ซึ่งคิดเป็นการเปลี่ยนแปลงเกินกว่าร้อยละ 20 ตามเกณฑ์ของตลาดหลักทรัพย์แห่งประเทศไทยที่ต้องชี้แจงงบการเงินกรณี
บริษัทมีผลการดำเนินงานแตกต่างจากงวดเดียวกันของปีก่อนมากกว่าร้อยละ 20 นั้น บริษัทหลักทรัพย์จัดการกองทุน เกียรตินาคินภัทร
จำกัด ในฐานะบริษัทจัดการ ขอเรียนชี้แจงเหตุผล ดังนี้
สำหรับงวดสามเดือนสิ้นสุดวันที่ 31 มีนาคม 2566 กองทุนรวมบันทึกผลกำไรจากการลงทุนสุทธิเป็นจำนวนเงิน 4.06 ล้านบาท
หากเปรียบเทียบกับช่วงเดียวกันของปีก่อน กองทุนรวมบันทึกผลกำไรจากการลงทุนสุทธิเป็นจำนวนเงิน 7.12 ล้านบาท ทำให้กองทุนรวม
รับรู้การเปลี่ยนแปลงจากการลงทุนสุทธิ เป็นจำนวนเงิน 3.07 ล้านบาท และกองทุนรวมบันทึกผลขาดทุนจากการเปลี่ยนแปลงในมูลค่า
ยุติธรรมของเงินลงทุน เป็นจำนวนเงิน 3.11 ล้านบาท ซึ่งเป็นการขาดทุนหากเปรียบเทียบกับช่วงเดียวกันของปีก่อนที่กองทุนรวมมีผล
ขาดทุนจากบันทึกรายการจากการเปลี่ยนแปลงในมูลค่ายุติธรรมของเงินลงทุน เป็นจำนวนเงิน 34.59 ล้านบาท ทำให้กองทุนรวมรับรู้การ
เปลี่ยนแปลงในมูลค่ายุติธรรมของเงินลงทุน จำนวนเงิน 31.48 ล้านบาท
สาเหตุหลักของการเปลี่ยนแปลงของผลดำเนินงานดังกล่าวของกองทุนรวมเกิดจากสถานการณ์การระบาดของโรคติดเชื้อไวรัส
โคโรนา 2019 (COVID-19) ที่กระทบต่อการประกอบธุรกิจโรงแรมของผู้เช่าช่วงของกองทุนรวม และการบันทึกผลการขาดทุนที่ยังไม่เกิดขึ้น
จริงซึ่งเกิดจากการลดลงของการประเมินราคาสิทธิการเช่าอสังหาริมทรัพย์ ทั้งนี้ ผลขาดทุนที่ยังไม่เกิดขึ้นจริงดังกล่าวเกิดจากระยะเวลาของ
สิทธิการเช่าอสังหาริมทรัพย์เออร์บานาที่ลดลง และผู้ประเมินได้ใช้สมมติฐานการประเมินด้วยวิธีรายได้ โดยสะท้อนผลกระทบจาก
สถานการณ์โรคติดเชื้อไวรัสโคโรนา 2019
จึงเรียนมาเพื่อโปรดทราบ
ขอแสดงความนับถือ
(นายยุทธพล ลาภละมูล)
กรรมการผู้จัดการ
