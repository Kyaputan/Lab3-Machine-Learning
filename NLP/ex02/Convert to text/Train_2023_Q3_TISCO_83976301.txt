คำอธิบายและการวิเคราะห์ฐานะการเงินและผลการดำเนินงาน
สำหรับงวดไตรมาส 3 ปี 2566 สิ้นสดุ วันที่ 30 กันยายน 2566
(งบการเงินรวมฉบับก่อนสอบทานโดยผู้สอบบัญชีรับอนุญาต)
ฝ่ายนักลงทุนสัมพันธ ์
บริษัท ทิสโก้ไฟแนนเชียลกรุ๊ป จำกัด (มหาชน)
โทรศัพท์ : 02 633 6868
Email : ir@tisco.co.th
Website : www.tisco.co.th
บริษัท ทสิ โก้ไฟแนนเชียลกรุ๊ป จำกัด (มหาชน)
ภาวะเศรษฐกิจและตลาดเงินตลาดทุน
ในไตรมาส 3 ปี 2566 ภาพรวมเศรษฐกิจในประเทศยังคงฟื้นตัวอย่างค่อยเป็นค่อยไป โดยภาคการท่องเที่ยวยังคงขยาย
ตัวอย่างต่อเนื่อง ด้วยจำนวนนักท่องเที่ยวต่างประเทศในช่วง 9 เดือนแรกของปีมากกว่า 19 ล้านคน ถึงแม้ว่าจำนวนนักท่องเที่ยว
ชาวจีนมีจำนวนน้อยกว่าที่คาด ด้านการบริโภคภาคเอกชนปรับตัวดีขึ้นในกลุ่มการท่องเที่ยวและบริการที่เกี่ยวข้อง ในขณะที่
ความเชื่อมั่นผู้บริโภคยังคงอ่อนแอจากความกังวลต่อความไม่แน่นอนทางการเมืองหลังการเลือกตั้ง ประกอบกับแรงกดดันจาก
ค่าครองชีพและหนี้ครัวเรือนที่ยังคงอยู่ในระดับสูง แต่หลังจากการจัดตั้งรัฐบาลใหม่สำเร็จ ความเชื่อมั่นผู้บริโภคเริ่มฟื้นตัวในช่วง
ปลายไตรมาส ทั้งนี้ อัตราเงินเฟ้อทั่วไปในไตรมาส 3 ปี 2566 เริ่มชะลอตัวและเพิ่มขึ้นเพียงร้อยละ 0.52 จากราคาสินค้าในกลุ่ม
พลังงานที่ลดลง สืบเนื่องมาจากมาตรการช่วยเหลือของภาครัฐ ส่วนยอดขายรถยนต์ภายในประเทศในงวด 8 เดือนแรกของปี
2566 มีจำนวน 524,784 คัน ลดลงร้อยละ 6.2 เมื่อเทียบกับปีก่อนหน้า จากการเข้มงวดในการปล่อยสินเชื่อของสถาบนั การเงิน
อย่างไรก็ดี แนวโน้มเศรษฐกิจตลอดทั้งปียังคงอ่อนตัวกว่าที่คาด แม้ว่าพัฒนาการทางการเมืองของประเทศเริ่มมีความชัดเจนขึ้น
หลังจากการจัดตั้งรัฐบาลและการเริ่มดำเนินนโยบายภาครัฐเพื่อกระตุ้นเศรษฐกิจ แต่ภาคการส่งออกยังไม่ฟื้นตัว ส่งผลให้บริษัท
ปรับลดประมาณการการเติบโตทางเศรษฐกิจ (GDP) ของปี 2566 มาอยู่ที่ร้อยละ 3.0
ในไตรมาสนี้ ธนาคารแห่งประเทศไทยปรับขึ้นอัตราดอกเบี้ยนโยบาย (Repo-1 วัน) เพิ่มอีก 2 ครั้ง จากร้อยละ 2.00 มา
อยู่ที่ร้อยละ 2.50 เพื่อควบคุมเงินเฟ้อและรักษาเสถียรภาพเศรษฐกิจในระยะยาว ทั้งนี้ ธนาคารพาณิชย์มีการปรับขึ้นอัตรา
ดอกเบี้ยทุกประเภท เพื่อสอดรับทิศทางดอกเบี้ยที่เพิ่มขึ้น โดยอัตราดอกเบี้ยเงินฝาก 3 เดือนเฉลี่ยของธนาคารพาณิชย์ขนาด
ใหญ่ 4 แห่ง ปรับเพิ่มขึ้นจากร้อยละ 0.92 ณ สิ้นไตรมาส 2 มาเป็นร้อยละ 0.98 ส่วนอัตราดอกเบี้ยเงินกู้ของธนาคารพาณิชย์
ขนาดใหญ่ 4 แห่งปรับเพิ่มขึ้นจากไตรมาสก่อนหน้า ประกอบไปด้วยอัตราดอกเบี้ยเงินกู้ลูกค้ารายใหญ่ชั้นดี (MLR) เพิ่มขึ้นจาก
ร้อยละ 6.87 มาเป็นร้อยละ 6.93 อัตราดอกเบี้ยเงินกู้ลูกค้ารายใหญ่ชั้นดีประเภทเงินเบิกเกินบัญชี (MOR) เพิ่มขึ้นจากร้อยละ
7.31 มาเป็นร้อยละ 7.37 และอัตราดอกเบี้ยเงินกู้ลูกค้ารายย่อยชั้นดี (MRR) เพิ่มขึ้นจากร้อยละ 7.12 มาเป็นร้อยละ 7.18
สำหรับภาวะตลาดทุนในไตรมาส 3 ปี 2566 ผันผวนต่อเนื่อง แม้ว่าจะมีการจัดตั้งรัฐบาลใหม่ แต่ความเชื่อมั่นนักลงทุน
ยังคงชะลอตัว เป็นผลมาจากความกังวลต่อนโยบายภาครัฐที่ยังไม่ชัดเจน รวมถึงการปรับเพิ่มขึ้นของ Bond Yield สหรัฐฯ ดัชนี
ตลาดหลักทรัพย์แห่งประเทศไทยปิดที่ 1,471.43 จุด ปรับตัวลดลง 31.67 จุด หรือร้อยละ 2.1 จากสิ้นไตรมาสก่อนหน้า ในขณะที่
ปริมาณการซื้อขายในตลาดหลักทรัพย์ฯ ฟื้นตัวจากไตรมาสก่อนหน้า แต่ยังคงลดลงเมื่อเทียบกับไตรมาส 3 ปี 2565 ด้วยมลู ค่า
การซื้อขายเฉลี่ยต่อวันอยู่ที่ 49,899.25 ล้านบาท สาเหตุหลักมาจากเงินทุนไหลออกจากกลุ่มนักลงทุนต่างชาติ
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 1/14
บริษัท ทสิ โก้ไฟแนนเชียลกรุ๊ป จำกัด (มหาชน)
ผลการดำเนินงานรวมของบริษัท
บริษัท ทิสโก้ไฟแนนเชียลกรุ๊ป จำกัด (มหาชน) (“บริษัท”) ดำเนินธุรกิจอย่างต่อเนื่องตามกลยุทธ์ความยั่งยืนและ
คำนึงถึงผู้มีส่วนได้ส่วนเสียทุกกลุ่ม โดยให้ความสำคัญทั้งในด้านของการดำเนินธุรกิจอย่างรับผิดชอบ การบริหารความเสี่ยง
อย่างรอบคอบระมัดระวัง การเพิ่มความสามารถในการแข่งขันพร้อมรองรับการเปลี่ยนแปลงทางเศรษฐกิจ สังคม และ
สิ่งแวดล้อม ควบคู่ไปกับการดูแลส่งเสริมความเป็นอยู่ที่ดีสู่สังคมผ่านโครงการต่างๆ เช่น การให้ความรู้ทางการเงิน การส่งเสริม
การใช้ทรัพยากรอย่างมีประสิทธิภาพ ตลอดจนการพัฒนาศักยภาพพนักงานและสร้างองค์กรแห่งความสุข
บริษัท ทิสโก้ไฟแนนเชียลกรุ๊ป จำกัด (มหาชน) ในฐานะบริษัทแม่ของกลุ่มธุรกิจทิสโก้ มีกำไรสุทธิจากผลการ
ดำเนินงานเฉพาะกิจการในไตรมาส 3 ปี 2566 จำนวน 155.89 ล้านบาท ซึ่งส่วนใหญ่มาจากรายได้เงินปันผลและรายได้
ค่าธรรมเนียมบริการแก่บริษัทลูกภายในกลุ่ม แต่เนื่องจากบริษัททิสโก้ไฟแนนเชียลกรุ๊ป จำกัด (มหาชน) ประกอบธุรกิจการถือหุ้น
ในบริษัทอื่น (Holding Company) และไม่มีการประกอบธุรกิจหลักอื่นใด ดังนั้น ผลการดำเนินงานและฐานะการเงินที่ใช้ในการ
วิเคราะห์ จึงเป็นงบการเงินรวมของบริษัท ซึ่งประกอบด้วยกลุ่มธุรกิจหลัก 2 กลุ่ม คือ กลุ่มธุรกิจธนาคารพาณิชย์และกลุ่มธุรกิจ
ตลาดทุน
ผลการดำเนินงานรวมของบริษัทงวดไตรมาส 3 ปี 2566
กำไรสุทธิสำหรับผลประกอบการงวดไตรมาส 3 ปี 2566 ของบริษัทมีจำนวน 1,874.49 ล้านบาท เพิ่มขึ้น 101.06 ล้าน
บาท หรือร้อยละ 5.7 จากไตรมาส 3 ปี 2565 โดยรายได้รวมจากการดำเนินงานเพิ่มขึ้นร้อยละ 7.6 สาเหตุหลักมาจากการเพิ่มขนึ้
ของรายได้ดอกเบี้ยสุทธิที่ร้อยละ 10.4 เป็นไปตามการเติบโตของเงินให้สินเชื่อกว่าร้อยละ 8.7 จากไตรมาส 3 ของปีก่อนหน้า
ในขณะที่ต้นทุนทางการเงินปรับตัวสูงขึ้นอย่างต่อเนื่องจากร้อยละ 1.08 มาเป็นร้อยละ 2.00 สอดคล้องกับสภาวะดอกเบี้ยขาขึ้น
ในตลาด ในส่วนของรายได้ค่าธรรมเนียมจากธุรกิจหลักชะลอตัวลงร้อยละ 4.7 จากธุรกิจนายหน้าประกันภัยที่ฟื้นตัวช้ากว่าคาด
ตามปริมาณการปล่อยสินเชื่อใหม่ที่ชะลอตัวในสภาวะเศรษฐกิจไทยฟื้นตัวอย่างไม่ทั่วถึง พร้อมด้วยการชะลอตัวของธุรกิจ
หลักทรัพย์ ตามปริมาณการซื้อขายในตลาดหลักทรัพย์ฯ ที่ลดลงอย่างมากท่ามกลางความผันผวนของตลาดทุน อย่างไรก็ดี
รายได้ค่าธรรมเนียมพื้นฐานธุรกิจจัดการกองทุนขยายตัว สอดคล้องกับการเติบโตของสินทรัพย์ภายใต้การบริหาร ในส่วนของ
ค่าใช้จ่ายในการดำเนินงานเพิ่มขึ้นร้อยละ 8.6 ซึ่งส่วนใหญ่เป็นค่าใช้จ่ายที่เกี่ยวข้องกับแผนการเติบโตในระยะยาวของบริษัท
เมื่อเทียบกับงวดไตรมาส 2 ปี 2566 กำไรสุทธิปรับตัวเพิ่มขึ้น 20.60 ล้านบาท หรือร้อยละ 1.1 จากรายได้ดอกเบี้ยสุทธิ
ปรับตัวที่เพิ่มขึ้นร้อยละ 4.0 สอดคล้องกับการเติบโตของพอร์ตสินเชื่อที่ร้อยละ 0.6 จากไตรมาสก่อนหน้า อีกทั้ง รายได้
ค่าธรรมเนียมจากธุรกิจหลักฟื้นตัวจากไตรมาสก่อนหน้าที่ร้อยละ 1.4 จากทุกธุรกิจ อย่างไรก็ตาม บริษัทมีการรับรู้ผลขาดทุนจาก
เครื่องมือทางการเงินที่วัดมูลค่ายุติธรรมผ่านงบกำไรขาดทุน (FVTPL) เทียบกับผลกำไรในไตรมาสก่อน เนื่องมาจากความผัน
ผวนของตลาดทุน ด้านค่าใช้จ่ายในการดำเนินงานลดลงร้อยละ 2.1 จากค่าใช้จ่ายทางการตลาดที่ลดลงตามฤดูกาล
กำไรต่อหุ้นขั้นพื้นฐาน (Basic earnings per share) สำหรับงวดไตรมาส 3 ปี 2566 เท่ากับ 2.34 บาทต่อหุ้น เพิ่มขึ้น
จาก 2.21 บาทต่อหุ้นในไตรมาส 3 ของปีก่อนหน้า และเพิ่มขึ้นจาก 2.32 บาทต่อหุ้นในไตรมาสก่อนหน้า ส่วนอัตราผลตอบแทน
ต่อผู้ถือหุ้นเฉลี่ย (ROAE) อยู่ที่ร้อยละ 18.6
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 2/14
บริษัท ทสิ โก้ไฟแนนเชียลกรุ๊ป จำกัด (มหาชน)
ตารางที่ 1.1 : งบกำไรขาดทุนของบริษัท (รายไตรมาส)
งบกำไรขาดทุน ไตรมาส 3 ไตรมาส 2 ไตรมาส 3
%QoQ %YoY
หน่วย: ล้านบาท ปี 2566 ปี 2566 ปี 2565
รายได้ดอกเบี้ย
เงินให้สินเชื่อ 2,707.93 2,476.67 9.3 1,904.84 42.2
รายการระหว่างธนาคาร 199.79 171.50 16.5 45.81 336.1
เงินให้เช่าซื้อและสัญญาเช่าการเงิน 1,712.77 1,708.86 0.2 1,784.76 (4.0)
เงินลงทุน 45.90 40.43 13.5 19.21 139.0
รวมรายได้ดอกเบี้ย 4,666.38 4,397.46 6.1 3,754.62 24.3
ค่าใช้จ่ายดอกเบี้ย (1,109.74) (977.83) 13.5 (533.19) 108.1
รายได้ดอกเบี้ยสุทธิ 3,556.64 3,419.63 4.0 3,221.43 10.4
รายได้ค่าธรรมเนียมและบริการ 1,305.12 1,260.02 3.6 1,360.10 (4.0)
ค่าใช้จ่ายค่าธรรมเนียมและบริการ (107.18) (108.39) (1.1) (102.69) 4.4
รายได้ค่าธรรมเนียมและบริการสุทธิ 1,197.94 1,151.63 4.0 1,257.41 (4.7)
กำไร(ขาดทุน) สุทธิจากเครื่องมือทางการเงินที่วัดมูลค่าด้วย
(43.61) 64.80 (167.3) (107.59) (59.5)
มูลค่ายุติธรรมผ่านกำไรหรือขาดทุน
กำไร(ขาดทุน) สุทธิจากเงินลงทุน 0.77 2.18 (64.5) 0.50 53.5
ส่วนแบ่งกำไรจากเงินลงทุนตามวิธีสว่ นได้เสีย 11.06 10.27 7.7 12.97 (14.7)
รายได้อื่นๆ 83.96 94.75 (11.4) 83.83 0.2
รวมรายได้จากการดำเนินงาน 4,806.77 4,743.26 1.3 4,468.55 7.6
ค่าใช้จ่ายจากการดำเนินงาน (2,328.59) (2,377.54) (2.1) (2,143.73) 8.6
ผลขาดทุนด้านเครดิตที่คาดวา่ จะเกิดขึ้น (146.60) (63.08) 132.4 (118.63) 23.6
กำไรก่อนภาษีเงินได้และส่วนของผู้ถือหุ้นส่วนน้อย 2,331.58 2,302.64 1.3 2,206.18 5.7
ค่าใช้จ่ายภาษีเงินได ้ (456.97) (448.63) 1.9 (432.64) 5.6
กำไรสำหรับงวดจากการดำเนินงานต่อเนื่อง 1,874.61 1,854.02 1.1 1,773.54 5.7
ส่วนที่เป็นของส่วนได้เสียที่ไม่มีอำนาจควบคุม (0.13) (0.13) (4.0) (0.12) 7.3
กำไรส่วนที่เป็นของบริษัท 1,874.49 1,853.89 1.1 1,773.43 5.7
ผลการดำเนินงานรวมของบริษัทงวดงวด 9 เดือนแรกของปี 2566
กำไรสุทธิสำหรับผลประกอบการงวด 9 เดือนแรกของปี 2566 ของบริษัทมีจำนวน 5,520.95 ล้านบาท เพิ่มขึ้นร้อยละ
1.9 จากช่วงเดียวกันของปีก่อนหน้า โดยบริษัทมีรายได้รวมจากการดำเนินงานเพิ่มขึ้นร้อยละ 5.8 จากรายได้ดอกเบี้ยสุทธิที่
เติบโตร้อยละ 9.3 ตามการขยายตัวของเงินให้สินเชื่อ แม้ว่าต้นทุนทางการเงินของบริษัทจะเพิ่มขึ้นกว่าร้อยละ 90.8 ตามทิศทาง
ดอกเบี้ยขาขึ้นในตลาด ประกอบกับการปรับอัตราเงินนำส่งจากสถาบันการเงินเข้ากองทุนฟื้นฟูและพัฒนาระบบสถาบันการเงิน
(FIDF) กลับสู่ระดับปกติที่ร้อยละ 0.46 ต่อปี ในขณะที่รายได้ที่มิใช่ดอกเบี้ยลดลงร้อยละ 2.4 จากการชะลอตัวลงของธุรกิจ
หลักทรัพย์เนื่องมาจากความผันผวนของตลาดทุน ประกอบกับธุรกิจธนาคารพาณิชย์ที่อ่อนตัวลงในสภาวะที่เศรษฐกิจไทยฟื้น
ตัวอย่างไม่ทั่วถึง สำหรับค่าใช้จ่ายในการดำเนินงานปรับตัวเพิ่มขึ้นร้อยละ 9.9 จากนโยบายการลงทุนระยะยาวเพื่อการขยายตัว
ของธุรกิจ ในขณะที่ผลขาดทุนด้านเครดิตที่คาดว่าจะเกิดขึ้นเพิ่มขึ้นร้อยละ 6.2 จากช่วงเดียวกันของปีก่อน
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 3/14
บริษัท ทสิ โก้ไฟแนนเชียลกรุ๊ป จำกัด (มหาชน)
กำไรต่อหุ้นขั้นพื้นฐาน (Basic earnings per share) สำหรับงวด 9 เดือนแรกของปี 2566 เท่ากับ 6.90 บาทต่อหุ้น
เพิ่มขึ้นจาก 6.77 บาทต่อหุ้นในงวด 9 เดือนแรกของปี 2565 และมีอัตราผลตอบแทนต่อผู้ถือหุ้นเฉลี่ย (ROAE) อยู่ที่ร้อยละ 17.7
ตารางที่ 1.2 : งบกำไรขาดทุนของบริษัท (งวด 9 เดือน)
งบกำไรขาดทุน 9 เดือนแรก 9 เดือนแรก
%YoY
หน่วย: ล้านบาท ปี 2566 ปี 2565
รายได้ดอกเบี้ย
เงินให้สินเชื่อ 7,438.65 5,379.12 38.3
รายการระหว่างธนาคาร 511.56 116.48 339.2
เงินให้เช่าซื้อและสัญญาเช่าการเงิน 5,138.64 5,367.30 (4.3)
เงินลงทุน 109.43 64.41 69.9
รวมรายได้ดอกเบี้ย 13,198.28 10,927.30 20.8
ค่าใช้จ่ายดอกเบี้ย (2,935.05) (1,537.97) 90.8
รายได้ดอกเบี้ยสุทธิ 10,263.23 9,389.34 9.3
รายได้ค่าธรรมเนียมและบริการ 3,943.59 4,034.59 (2.3)
ค่าใช้จ่ายค่าธรรมเนียมและบริการ (327.53) (340.64) (3.8)
รายได้ค่าธรรมเนียมและบริการสุทธิ 3,616.06 3,693.95 (2.1)
กำไร(ขาดทุน) สุทธิจากเครื่องมือทางการเงินที่วัดมูลค่าด้วย
38.98 33.34 16.9
มูลค่ายุติธรรมผ่านกำไรหรือขาดทุน
กำไร(ขาดทุน) สุทธิจากเงินลงทุน 4.86 1.53 217.9
ส่วนแบ่งกำไรจากเงินลงทุนตามวิธีสว่ นได้เสีย 31.45 41.01 (23.3)
รายได้อื่นๆ 265.94 283.19 (6.1)
รวมรายได้จากการดำเนินงาน 14,220.53 13,442.36 5.8
ค่าใช้จ่ายจากการดำเนินงาน (6,987.80) (6,357.94) 9.9
ผลขาดทุนด้านเครดิตที่คาดวา่ จะเกิดขึ้น (365.07) (343.84) 6.2
กำไรก่อนภาษีเงินได้และส่วนของผู้ถือหุ้นส่วนน้อย 6,867.67 6,740.57 1.9
ค่าใช้จ่ายภาษีเงินได ้ (1,346.34) (1,322.89) 1.8
กำไรสำหรับงวดจากการดำเนินงานต่อเนื่อง 5,521.33 5,417.69 1.9
ส่วนที่เป็นของส่วนได้เสียที่ไม่มีอำนาจควบคุม (0.37) (0.34) 10.3
กำไรส่วนที่เป็นของบริษัท 5,520.95 5,417.35 1.9
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 4/14
บริษัท ทสิ โก้ไฟแนนเชียลกรุ๊ป จำกัด (มหาชน)
รายละเอียดผลประกอบการงวดไตรมาส 3 ปี 2566 เทียบกับงวดไตรมาส 3 ปี 2565
รายได้ดอกเบี้ยสุทธิ
ในไตรมาส 3 ปี 2566 รายได้ดอกเบี้ยสุทธิมีจำนวน 3,556.64 ล้านบาท เพิ่มขึ้น 335.21 ล้านบาท (ร้อยละ 10.4) จาก
ไตรมาส 3 ปี 2565 โดยรายได้ดอกเบี้ยมีจำนวน 4,666.38 ล้านบาท เพิ่มขึ้น 911.77 ล้านบาท (ร้อยละ 24.3) ตามการขยายตัว
ของเงินให้สินเชื่อและการเพิ่มขึ้นของอัตราดอกเบี้ยเงินกู้ ส่วนค่าใช้จ่ายดอกเบี้ยมีจำนวน 1,109.74 ล้านบาท เพิ่มขึ้น 576.56
ล้านบาท (ร้อยละ 108.1) จากต้นทุนทางการเงินที่สูงขึ้นตามการปรับเพิ่มขึ้นของดอกเบี้ยนโยบาย
อัตราผลตอบแทนของเงินให้สินเชื่ออยู่ที่ร้อยละ 7.59 เพิ่มขึ้นจากร้อยละ 7.05 ในไตรมาสเดียวกันของปีก่อนหน้า ตาม
การขยายตัวของสัดส่วนสินเชื่อที่มีผลตอบแทนในระดับสูงและการเพิ่มขึ้นของอัตราดอกเบี้ยเงินกู้ลอยตัว ส่วนต้นทุนเงินทุน
เพิ่มขึ้นจากร้อยละ 1.08 มาเป็นร้อยละ 2.00 จากต้นทุนทางการเงินที่เพิ่มขึ้นในภาวะดอกเบี้ยขาขึ้น ส่งผลให้ส่วนต่างอัตรา
ดอกเบี้ยลดลงจากร้อยละ 5.97 มาเป็นร้อยละ 5.59 และยังมีแนวโน้มลดลงจากอัตราดอกเบี้ยเงินฝากที่ยังคงปรับเพิ่มขึ้นต่อเนอื่ ง
และเร็วกว่าดอกเบี้ยเงินกู้
ตารางที่ 2 : ส่วนต่างของอัตราดอกเบี้ย
ไตรมาส 3 ไตรมาส 2 ไตรมาส 3
หน่วย: % ปี 2565
ปี 2565 ปี 2566 ปี 2566
อัตราผลตอบแทนของเงินให้สินเชื่อ (Yield on Loans) 7.03 7.05 7.42 7.59
อัตราดอกเบี้ยจ่าย (Cost of Fund) 1.11 1.08 1.80 2.00
ส่วนต่างอัตราดอกเบี้ย (Loan Spread) 5.92 5.97 5.62 5.59
ส่วนต่างอัตราดอกเบี้ยสุทธิ (Net Interest Margin) 5.09 5.15 5.02 5.14
รายได้ที่มิใช่ดอกเบี้ย
รายได้ที่มิใช่ดอกเบี้ยมีจำนวน 1,250.13 ล้านบาท เพิ่มขึ้นร้อยละ 0.2 จากไตรมาสเดียวกันของปีก่อนหน้า โดยรายได้ที่
มิใช่ดอกเบี้ยจากธุรกิจหลักชะลอตัวลงจากธุรกิจธนาคารพาณิชย์ และธุรกิจหลักทรัพย์ ในขณะที่รายได้อื่นปรับตัวดีขึ้น จากผล
ขาดทุนจากเครื่องมือทางการเงินที่วัดมูลค่ายุติธรรมผ่านงบกำไรขาดทุน (FVTPL) ที่ลดลง
สำหรับรายได้ที่มิใช่ดอกเบี้ยจากธุรกิจหลักมีจำนวน 1,351.63 ล้านบาท ลดลงร้อยละ 4.7 จากช่วงเดียวกันของปีกอ่ น
หน้า เป็นผลมาจากการชะลอตัวของธุรกิจธนาคารพาณิชย์ และธุรกิจหลักทรัพย์ โดยรายได้ค่าธรรมเนียมจากธุรกิจธนาคาร
พาณิชย์ลดลงจำนวน 51.62 ล้านบาท มาอยู่ที่ 800.42 ล้านบาท (ร้อยละ 6.1) สาเหตุหลักมาจากธุรกิจนายหน้าประกันภัยอ่อน
ตัวลงตามปริมาณการปล่อยสินเชื่อใหม่ที่ชะลอตัวในสภาวะที่เศรษฐกิจไทยฟื้นตัวอย่างไม่ทั่วถึง รายได้ค่านายหน้าจากการซื้อ
ขายหลักทรัพย์มีจำนวน 138.84 ล้านบาท ลดลง 26.83 ล้านบาท (ร้อยละ 16.2) เนื่องมาจากปริมาณการซื้อขายในตลาด
หลักทรัพย์ฯ ที่ลดลงท่ามกลางความผันผวนของตลาดทุน ในขณะทรี่ ายได้ค่าธรรมเนียมพื้นฐานจากธุรกิจจัดการกองทุนมีจำนวน
409.87 ล้านบาท เพิ่มขึ้น 11.59 ล้านบาท (ร้อยละ 2.9) ตามการเติบโตของสินทรัพย์ภายใต้การบริหาร
ในไตรมาสนี้ บริษัทมีการรับรู้ผลขาดทุนจากเครื่องมือทางการเงินที่วัดมูลค่ายุติธรรมผ่านงบกำไรขาดทุน (FVTPL)
จำนวน 43.61 ล้านบาท ลดลงจากผลขาดทุนจำนวน 107.59 ล้านบาทในไตรมาส 3 ของปีก่อนหน้า
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 5/14
บริษัท ทสิ โก้ไฟแนนเชียลกรุ๊ป จำกัด (มหาชน)
ตารางที่ 3 : โครงสร้างรายได้ที่มิใช่ดอกเบี้ย
ประเภทของรายได้ ไตรมาส 3 ไตรมาส 2 ไตรมาส 3
%QoQ %YoY
หน่วย: ล้านบาท ปี 2566 ปี 2566 ปี 2565
ธุรกิจธนาคารพาณิชย์ 800.42 787.32 1.7 852.05 (6.1)
ธุรกิจนายหน้าประกันภัย 615.30 593.67 3.6 664.24 (7.4)
ธุรกิจธนาคารพาณิชย์อื่น 185.12 193.65 (4.4) 187.81 (1.4)
ธุรกิจจัดการกองทุน 409.87 408.62 0.3 398.28 2.9
ธุรกิจหลักทรัพย ์ 138.84 137.16 1.2 165.67 (16.2)
ธุรกิจวาณิชธนกิจ 2.50 0.35 614.3 2.27 10.0
รายได้ค่าธรรมเนียมจากธุรกิจหลัก 1,351.63 1,333.45 1.4 1,418.27 (4.7)
กำไร (ขาดทุน) สุทธิจากเครื่องมือทางการเงินที่วัดมูลค่าดว้ ย
(43.61) 64.80 (167.3) (107.59) (59.5)
มูลค่ายุติธรรมผ่านกำไรหรือขาดทุน
กำไร (ขาดทุน) สุทธิจากเงินลงทุน 0.77 2.18 (64.5) 0.50 53.5
ส่วนแบ่งกำไรจากเงินลงทุนตามวิธีสว่ นได้เสีย 11.06 10.27 7.7 12.97 (14.7)
รายได้เงินปันผล 32.07 19.54 64.2 25.84 24.1
รายได้ค่าธรรมเนียมตามผลประกอบการของธุรกิจจัดการกองทุน 5.38 1.78 201.7 (0.19) (2,955.2)
ค่าใช้จ่ายค่าธรรมเนียมและบริการ (107.18) (108.39) (1.1) (102.69) 4.4
รายได้ที่มิใช่ดอกเบี้ยรวม 1,250.13 1,323.63 (5.6) 1,247.12 0.2
ค่าใช้จ่ายจากการดำเนินงาน
ค่าใช้จ่ายจากการดำเนินงานมีจำนวน 2,328.59 ล้านบาท เพิ่มขึ้น 184.86 ล้านบาท (ร้อยละ 8.6) เมื่อเทียบกับไตร
มาส 3 ปี 2565 เป็นผลมาจากค่าใช้จ่ายในการดำเนินงานที่เพิ่มขึ้นเพื่อรองรับการเติบโตในระยะยาวของธุรกิจ ประกอบกับ
ค่าใช้จ่ายที่ผันแปรตามการเพิ่มขึ้นของรายได้และผลกำไร ทั้งนี้ บริษัทยังคงสามารถควบคุมต้นทุนในการดำเนินงานได้อย่างมี
ประสิทธิภาพ โดยมีอัตราส่วนค่าใช้จ่ายต่อรายได้รวมอยู่ที่ร้อยละ 48.4
ผลขาดทุนด้านเครดิตที่คาดว่าจะเกิดขึ้น
ค่าใช้จ่ายผลขาดทุนด้านเครดิตที่คาดว่าจะเกิดขึ้น (ECL) มีจำนวน 146.60 ล้านบาท เพิ่มขึ้นเมื่อเทียบกับจำนวน
118.63 ล้านบาทในไตรมาส 3 ของปีก่อนหน้า และคิดเป็นอัตราร้อยละ 0.3 ของยอดสินเชื่อเฉลี่ย การตั้งสำรองดังกล่าว เพื่อ
รองรับความเสี่ยงด้านเครดิตที่เพิ่มขึ้นในกลุ่มสินเชื่อรายย่อย เนื่องมาจากกลยุทธ์การขยายสินเชื่อไปในกลุ่มที่มีอัตรา
ผลตอบแทนสูง ประกอบกับแรงกดดันจากหนี้ครัวเรือนและค่าครองชีพที่สูงขึ้น โดยในไตรมาสนี้ สินเชื่อทมี่ ีการด้อยค่าด้านเครดติ
(NPLs) เพิ่มขึ้นจากไตรมาสก่อนหน้า มาอยู่ที่ร้อยละ 2.25 และอัตราส่วนค่าเผื่อผลขาดทุนด้านเครดิตที่คาดว่าจะเกิดขึ้นต่อหนี้ที่
ไม่ก่อให้เกิดรายได้ (Coverage Ratio) อยู่ที่ร้อยละ 205.8
ภาษีเงินได้นิติบุคคล
บริษัทมีค่าใช้จ่ายภาษีเงินได้นิติบุคคลสำหรับไตรมาส 3 ปี 2566 จำนวน 456.97 ล้านบาท คิดเป็นอัตราภาษีร้อยละ
19.6
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 6/14
บริษัท ทสิ โก้ไฟแนนเชียลกรุ๊ป จำกัด (มหาชน)
ฐานะการเงินของบริษัท
สินทรัพย์
สินทรัพย์รวมของบริษัท ณ วันที่ 30 กันยายน 2566 มีจำนวน 273,932.58 ล้านบาท ลดลงร้อยละ 0.2 จากไตรมาส
ก่อนหน้า เป็นผลมาจากรายการระหว่างธนาคารและตลาดเงินที่ลดลงร้อยละ 7.9 มาอยู่ที่ 34,625.98 ล้านบาท ในขณะที่เงินให้
สินเชื่อเติบโตร้อยละ 0.6 มาอยู่ที่จำนวน 231,794.08 ล้านบาท ส่วนสินทรัพย์ทางการเงินที่วัดมูลค่าด้วยมูลค่ายุติธรรมผ่านกำไร
หรือขาดทุน มีจำนวน 2,108.44 ล้านบาท เพิ่มขึ้นร้อยละ 3.5 และเงินลงทุนสุทธิมีจำนวน 4,862.50 ล้านบาท เพิ่มขึ้นร้อยละ
37.5
ตารางที่ 4 : โครงสร้างสินทรัพย์
สินทรัพย์ ณ วันที่ ณ วันที่ ณ วันที่
%QoQ %YTD
หน่วย: ล้านบาท 30 ก.ย. 66 30 มิ.ย. 66 31 ธ.ค. 65
เงินสด 797.64 947.59 (15.8) 1,005.07 (20.6)
รายการระหว่างธนาคารและตลาดเงิน 34,625.98 37,581.56 (7.9) 40,272.42 (14.0)
สินทรัพย์ตราสารอนุพันธ ์ - - n.a. 147.49 (100.0)
สินทรัพย์ทางการเงินที่วัดมูลค่าดว้ ยมูลค่ายุติธรรมผ่าน
2,108.44 2,036.38 3.5 2,172.39 (2.9)
กำไรหรือขาดทุน
เงินลงทุนสุทธิ 4,862.50 3,537.53 37.5 3,989.88 21.9
เงินลงทุนในบริษัทย่อย และการรว่ มค้าสุทธิ 894.68 883.84 1.2 872.81 2.5
เงินให้สินเชื่อ 231,794.08 230,494.38 0.6 219,003.80 5.8
ดอกเบี้ยค้างรับ 1,917.77 1,803.97 6.3 1,722.32 11.3
ค่าเผื่อผลขาดทุนด้านเครดิตทคี่ าดวา่ จะเกิดขึ้น (10,728.39) (11,345.01) (5.4) (11,844.73) (9.4)
เงินให้สินเชื่อและดอกเบี้ยค้างรับสทุ ธิ 222,983.46 220,953.35 0.9 208,881.38 6.8
สินทรัพย์อื่น 7,659.88 8,418.64 (9.0) 8,073.00 (5.1)
สินทรัพย์รวม 273,932.58 274,358.89 (0.2) 265,414.44 3.2
หนี้สิน
หนี้สินรวมของบริษัท ณ วันที่ 30 กันยายน 2566 มีจำนวน 233,453.25 ล้านบาท ลดลงร้อยละ 0.3 จากไตรมาสก่อน
หน้า โดยเงินฝากรวมเพิ่มขึ้นร้อยละ 0.7 มาอยู่ที่ 200,833.23 ล้านบาท ส่วนหุ้นกู้ลดลงร้อยละ 16.6 มาอยู่ที่ 11,640.00 ล้าน
บาท
ตารางที่ 5 : โครงสร้างหนี้สิน
หนี้สิน ณ วันที่ ณ วันที่ ณ วันที่
%QoQ %YTD
หน่วย: ล้านบาท 30 ก.ย. 66 30 มิ.ย. 66 31 ธ.ค. 65
เงินฝากรวม 200,833.23 199,392.55 0.7 188,302.73 6.7
รายการระหว่างธนาคารและตลาดเงิน 7,284.08 6,513.56 11.8 6,195.46 17.6
หุ้นกู้ 11,640.00 13,950.00 (16.6) 15,720.00 (26.0)
อื่น ๆ 13,695.94 14,289.92 (4.2) 12,405.63 10.4
หนี้สินรวม 233,453.25 234,146.02 (0.3) 222,623.81 4.9
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 7/14
บริษัท ทสิ โก้ไฟแนนเชียลกรุ๊ป จำกัด (มหาชน)
ส่วนของเจ้าของ
ส่วนของเจ้าของ ณ วันที่ 30 กันยายน 2566 มีจำนวน 40,479.33 ล้านบาท เพิ่มขึ้น 266.46 ล้านบาท (ร้อยละ 0.7)
จากไตรมาสก่อนหน้า จากกำไรสะสมตามผลการดำเนินงานในไตรมาส 3 ปี 2566 ซึ่งกำไรสะสมบางส่วน บริษัทนำมาจ่ายเงิน
ปันผลระหว่างกาลในเดือนกันยายน 2566 ในอัตราหุ้นละ 2.00 บาท สำหรับหุ้นสามัญและหุ้นบุริมสิทธิ รวมเป็นเงินทั้งสิ้น 1,601
ล้านบาท ส่งผลให้มูลค่าตามบัญชีของบริษัท ณ วันที่ 30 กันยายน 2566 เท่ากับ 50.56 บาทต่อหุ้น
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 8/14
บริษัท ทสิ โก้ไฟแนนเชียลกรุ๊ป จำกัด (มหาชน)
การดำเนินงานของกลุ่มธุรกิจ
(1) ธุรกิจธนาคารพาณิชย์
1.1 เงินให้สินเชื่อ
เงินให้สินเชื่อของบริษัท ณ วันที่ 30 กันยายน 2566 มีจำนวน 231,794.08 ล้านบาท เติบโตร้อยละ 0.6 จากไตรมาส
ก่อนหน้า และเติบโตร้อยละ 5.8 จากสิ้นปี 2565 เป็นผลมาจากการขยายตัวของสินเชื่อธุรกิจ สินเชื่อจำนำทะเบียน และสินเชื่อ
เช่าซื้อรถมือสอง
ตารางที่ 6 : เงินให้สินเชื่อ
เงินให้สินเชื่อ ณ วันที่ ณ วันที่ ณ วันที่
%QoQ %YTD
หน่วย: ล้านบาท 30 ก.ย. 66 30 มิ.ย. 66 31 ธ.ค. 65
สินเชื่อเช่าซื้อ 107,875.78 108,839.94 (0.9) 110,264.21 (2.2)
สินเชื่อจำนำทะเบียน 40,425.13 39,310.69 2.8 36,348.09 11.2
สินเชื่อเพื่อที่อยู่อาศัย 9,333.43 9,627.03 (3.0) 10,230.17 (8.8)
สินเชื่อรายย่อย 157,634.34 157,777.66 (0.1) 156,842.47 0.5
สินเชื่อธุรกิจ 57,573.82 56,130.73 2.6 44,369.14 29.8
สินเชื่อธุรกิจขนาดกลางและขนาดย่อม 12,569.14 12,709.36 (1.1) 14,303.41 (12.1)
สินเชื่ออื่น 4,016.78 3,876.63 3.6 3,488.78 15.1
เงินให้สินเชื่อรวม 231,794.08 230,494.38 0.6 219,003.80 5.8
สัดส่วนเงินให้สินเชื่อ
1.7% 1.7%
5.4% 5.5%
46.5% 47.2%
68.0% 68.5%
24.8% 24.4%
17.4% 17.1%
4.0% 4.2%
สินเชื่อรายย่อย
บริษัทมีสินเชื่อรายย่อยจำนวน 157,634.34 ล้านบาท ลดลงเล็กน้อยร้อยละ 0.1 จากไตรมาสก่อนหน้า โดยสินเชื่อราย
ย่อยของบริษัท ณ วันที่ 30 กันยายน 2566 ประกอบด้วยสินเชื่อเช่าซื้อรถยนต์และรถจักรยานยนต์ร้อยละ 68.4 สินเชื่อจำนำ
ทะเบียนร้อยละ 25.6 และสินเชื่อเพื่อที่อยู่อาศัยร้อยละ 5.9 สำหรับสินเชื่อเช่าซื้อมีจำนวน 107,875.78 ล้านบาท ลดลงร้อยละ
0.9 จากไตรมาสก่อนหน้า จากสินเชื่อเช่าซื้อรถใหม่ซึ่งลดลงร้อยละ 1.7 ตามนโยบายการปล่อยสินเชื่ออย่างระมัดระวังในภาวะที่
ตลาดมีความแข่งขันรุนแรง สำหรับยอดขายรถยนต์ใหม่ภายในประเทศงวด 8 เดือนแรกของปี 2566 มีจำนวน 524,784 คัน
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 9/14
บริษัท ทสิ โก้ไฟแนนเชียลกรุ๊ป จำกัด (มหาชน)
ลดลงร้อยละ 6.2 เมื่อเทียบกับยอดขายรถงวด 8 เดือนแรกของปี 2565 ที่ 559,537 คัน จากการเข้มงวดในการปล่อยสินเชื่อของ
สถาบันการเงิน อัตราปริมาณการให้สินเชื่อเช่าซื้อรถยนต์ใหม่ของบริษัทต่อปริมาณการจำหน่ายรถยนต์ใหม่ (Penetration Rate)
ในงวด 8 เดือนแรกของปี 2566 อยู่ที่ร้อยละ 4.7 ลดลงจากร้อยละ 4.8 ในงวด 8 เดือนแรกของปีก่อนหน้า ในส่วนของสินเช่อื เช่า
ซื้อรถยนต์มือสองเติบโตอย่างต่อเนื่องที่ร้อยละ 3.7 และสินเชื่อเช่าซื้อรถจักรยานยนต์เติบโตร้อยละ 2.8 ยังคงเป็นไปตามกลยุทธ์
การขยายสินเชื่อที่มีผลตอบแทนในระดับสูง
สินเชื่อจำนำทะเบียน (“Auto Cash”) มีจำนวน 40,425.13 ล้านบาท เพิ่มขึ้นร้อยละ 2.8 จากไตรมาสก่อนหน้า ตาม
แผนการขยายสินเชื่อที่มีผลตอบแทนในระดับสูง และการขยายเครือข่ายสาขา โดยเฉพาะการขยายตัวของสินเชื่อจำนำทะเบียน
ผ่านช่องทางสาขา “สมหวัง เงินสั่งได้” ซึ่งเติบโตอย่างต่อเนื่องที่ร้อยละ 4.7 จากไตรมาสก่อนหน้า มาอยู่ที่จำนวน 26,499.70
ล้านบาท และคิดเป็นสัดส่วนร้อยละ 65.6 ของสินเชื่อจำนำทะเบียนรวม ทั้งนี้ ในระหว่างไตรมาส บริษัทขยายสาขาสำนักอำนวย
สินเชื่อ “สมหวัง เงินสั่งได้” เพิ่มขึ้นอีก 52 สาขา รวมมีจำนวนสาขาทั้งสิ้น 587 สาขาทั่วประเทศ
สินเชื่อเพื่อที่อยู่อาศัยมีจำนวน 9,333.43 ล้านบาท ลดลงร้อยละ 3.0 จากไตรมาส 2 ตามภาวะตลาดที่มีความแข่งขัน
สูง และความเสี่ยงที่เพิ่มสูงขึ้น
สินเชื่อธุรกิจ
บริษัทมีสินเชื่อธุรกิจจำนวน 57,573.82 ล้านบาท เพิ่มขึ้นร้อยละ 2.6 จากสิ้นไตรมาสก่อนหน้า จากการเพิ่มขึ้นของ
สินเชื่อในกลุ่มสาธารณูปโภคและการบริการ
สินเชื่อธุรกิจขนาดกลางและขนาดย่อม
บริษัทมีสินเชื่อธุรกิจขนาดกลางและขนาดย่อมจำนวน 12,569.14 ล้านบาท ลดลงร้อยละ 1.1 จากสิ้นไตรมาสก่อนหน้า
จากการชำระคืนหนขี้ องสินเชื่อเพื่อผู้แทนจำหน่ายรถยนต์
สินเชื่ออื่นๆ
บริษัทมีสินเชื่ออื่นๆ จำนวน 4,016.78 ล้านบาท เพิ่มขึ้นร้อยละ 3.6 เมื่อเทียบกับไตรมาสก่อนหน้า
1.2 คุณภาพสินทรัพย์และค่าเผื่อผลขาดทุนด้านเครดิตที่คาดว่าจะเกิดขึ้น
ในไตรมาส 3 ปี 2566 สินเชื่อที่มีการด้อยค่าด้านเครดิต (NPLs) มีจำนวน 5,213.31 ล้านบาท เพิ่มขึ้นร้อยละ 2.9 จาก
สิ้นไตรมาส 2 และคิดเป็นอัตราส่วนสินเชื่อที่มีการด้อยค่าด้านเครดิตต่อสินเชื่อรวม (NPL Ratio) ที่ร้อยละ 2.25 ของสินเช่อื รวม
เพิ่มขึ้นจากร้อยละ 2.20 ในไตรมาสก่อนหน้า ส่วนใหญ่เป็นผลมาจากกลยุทธ์การขยายสินเชื่อไปในกลุ่มที่มีอัตราผลตอบแทนสูง
ประกอบกับแรงกดดันจากหนี้ครัวเรือนและค่าครองชีพที่สูงขึ้น ซึ่งความเสี่ยงดังกล่าว เป็นไปตามการคาดการณ์ของบริษัท และ
บริษัทได้ตั้งสำรองเพื่อรองรับความเสี่ยงด้านเครดิตจากกลยุทธ์การเติบโตของธุรกิจและปัจจัยมหภาคไปเรียบร้อยแล้ว
ทั้งนี้ บริษัทมีค่าเผื่อผลขาดทุนด้านเครดิตที่คาดว่าจะเกิดขึ้นรวมจำนวน 10,728.39 ล้านบาท และมีระดับค่าเผื่อผล
ขาดทุนด้านเครดิตที่คาดว่าจะเกิดขึ้นต่อหนี้ที่ไม่ก่อให้เกิดรายได้ (Coverage Ratio) อยู่ที่ร้อยละ 205.8
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 10/14
บริษัท ทสิ โก้ไฟแนนเชียลกรุ๊ป จำกัด (มหาชน)
ตารางที่ 7 : การจัดชั้นลูกหนี้
การจัดชั้นลูกหนี้* ณ วันที่ ณ วันที่ ณ วันที่
%QoQ %YTD
หน่วย: ล้านบาท 30 ก.ย. 66 30 มิ.ย. 66 31 ธ.ค. 65
สินเชื่อชั้นที่ 1 (Performing) 204,383.67 203,369.97 0.5 192,339.28 6.3
สินเชื่อชั้นที่ 2 (Under-performing) 22,197.10 22,059.55 0.6 22,088.00 0.5
สินเชื่อที่มีการด้อยค่าด้านเครดิต (NPLs) 5,213.31 5,064.86 2.9 4,576.52 13.9
เงินให้สินเชื่อรวม 231,794.08 230,494.38 0.6 219,003.80 5.8
*ไม่รวมดอกเบยี้ ค้างรบั ตามแนวทางปฏิบตั ิของธนาคารแห่งประเทศไทย
ตารางที่ 8 : สินเชอื่ ที่มีการด้อยคา่ ด้านเครดติ (NPLs)
ณ วันที่ ณ วันที่ ณ วันที่
สินเชื่อที่มีการด้อยค่าด้านเครดิต*
30 ก.ย. 66 30 มิ.ย. 66 31 ธ.ค. 65
หน่วย: ล้านบาท, %
ล้านบาท % ล้านบาท % ล้านบาท %
สินเชื่อเช่าซื้อ 2,836.83 2.63 2,782.68 2.56 2,605.71 2.36
สินเชื่อจำนำทะเบียน 1,483.91 3.67 1,406.55 3.58 1,039.76 2.86
สินเชื่อเพื่อที่อยู่อาศัย 794.24 8.51 802.66 8.34 840.23 8.21
สินเชื่อรายย่อย 5,114.98 3.24 4,991.90 3.16 4,485.70 2.86
สินเชื่อธุรกิจ - - - - - -
สินเชื่อธุรกิจขนาดกลางและขนาดย่อม 92.35 0.73 66.13 0.52 87.45 0.61
สินเชื่ออื่น 5.99 0.15 6.83 0.18 3.37 0.10
สินเชื่อที่มีการด้อยค่าด้านเครดิตรวม 5,213.31 2.25 5,064.86 2.20 4,576.52 2.09
*ไม่รวมดอกเบยี้ ค้างรบั ตามแนวทางปฏิบตั ิของธนาคารแห่งประเทศไทย
1.3 เงนิ ฝากและเงนิ กู้ยืม
เงินฝากและเงินกู้ยืมของบริษัทมีจำนวน 212,473.23 ล้านบาท ลดลงร้อยละ 0.4 จากไตรมาสก่อนหน้า โดยเงินฝาก
รวมมีจำนวน 200,833.23 ล้านบาท เพิ่มขึ้น 1,440.68 ล้านบาท (ร้อยละ 0.7) เพื่อรองรับการเติบโตของเงินให้สินเชื่อ ในขณะที่
หุ้นกู้มีจำนวน 11,640.00 ล้านบาท ลดลง 2,310.00 ล้านบาท (ร้อยละ 16.6) ทั้งนี้ ณ สิ้นเดือนกันยายน 2566 ธนาคารมี
สินทรัพย์สภาพคล่องตามเกณฑ์ Liquidity Coverage Ratio (LCR) จำนวน 38,134 ล้านบาท ลดลงร้อยละ 4.5 จากสิ้นไตรมาส
ก่อน ทั้งนี้ สินทรัพย์สภาพคล่องคิดเป็นร้อยละ 17.9 เมื่อเทียบกับปริมาณเงินฝากและเงินกู้ยมื ของบริษัท และมี LCR ณ สิ้นเดือน
กันยายน 2566 อยู่ที่ร้อยละ 136.4
ตารางที่ 9 : โครงสร้างเงินฝาก
เงินฝาก ณ วันที่ ณ วันที่ ณ วันที่
%QoQ %YTD
หน่วย: ล้านบาท 30 ก.ย. 66 30 มิ.ย. 66 31 ธ.ค. 65
จ่ายคืนเมื่อทวงถาม 1,422.83 1,468.65 (3.1) 1,820.83 (21.9)
ออมทรัพย์ 31,767.22 33,656.00 (5.6) 42,929.52 (26.0)
จ่ายคืนเมื่อสิ้นระยะเวลา 61,671.33 56,442.40 9.3 42,925.39 43.7
บัตรเงินฝาก 105,935.73 107,789.38 (1.7) 100,590.08 5.3
เงินกู้ยืมระยะสั้น 36.12 36.12 0.0 36.92 (2.2)
เงินฝากรวม 200,833.23 199,392.55 0.7 188,302.73 6.7
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 11/14
บริษัท ทสิ โก้ไฟแนนเชียลกรุ๊ป จำกัด (มหาชน)
(2) ธุรกิจหลักทรัพย์
ในไตรมาส 3 ปี 2566 ปริมาณการซื้อขายในตลาดหลักทรัพย์ฯ ปรับตัวลดลงอย่างมากเมื่อเทียบกับไตรมาส 3 ปี 2565
ท่ามกลางสภาวะตลาดทุนที่ผันผวนมาอย่างต่อเนื่อง มูลค่าการซื้อขายเฉลี่ยต่อวันผ่าน บล.ทิสโก้ ปรับลดลงในทิศทางเดียวกัน
จาก 1,574.35 ล้านบาทในไตรมาส 3 ของปีก่อนหน้า มาอยู่ที่ 1,422.28 ล้านบาท และส่งผลให้รายได้ค่านายหน้าจากการซื้อ
ขายหลักทรัพย์ของบล.ทิสโก้ ลดลงร้อยละ 16.2 จากช่วงเดียวกันของปีก่อนหน้า มาอยู่ที่ 138.84 ล้านบาท
ส่วนแบ่งทางการตลาดของ บล.ทิสโก้ อยู่ที่ร้อยละ 1.6 เพิ่มขึ้นเมื่อเทียบกับช่วงเดียวกันของปีก่อน แต่ลดลงเล็กน้อย
เมื่อเทียบกับไตรมาสก่อนหน้า ทั้งนี้ สัดส่วนมูลค่าการซื้อขายหลักทรัพย์ของบล.ทิสโก้ ประกอบด้วยลูกค้าสถาบันในประเทศร้อย
ละ 56.8 ลูกค้าสถาบันต่างประเทศร้อยละ 7.0 และลูกค้ารายย่อยร้อยละ 36.3
(3) ธุรกิจจัดการกองทุน
บลจ.ทิสโก้ มีสินทรัพย์ภายใต้การบริหาร ณ วันที่ 30 กันยายน 2566 จำนวน 379,791.21 ล้านบาท เติบโตร้อยละ 1.1
จากไตรมาสก่อนหน้า จากการเพิ่มขึ้นของเงินสมทบในกองทุนสำรองเลี้ยงชีพ และกองทุนส่วนบุคคล ในส่วนของรายได้
ค่าธรรมเนียมพื้นฐานของธุรกิจจัดการกองทุนมีจำนวน 409.87 ล้านบาท เพิ่มขึ้นร้อยละ 2.9 จากไตรมาสเดียวกันของปีก่อนหน้า
และเพิ่มขึ้นร้อยละ 0.3 จากไตรมาสก่อนหน้า ตามการเติบโตของสินทรัพย์ภายใต้การบริหาร
ทั้งนี้ มูลค่าสินทรัพย์ภายใต้การบริหารของ บลจ.ทิสโก้ แบ่งเป็นสัดส่วนของกองทุนสำรองเลี้ยงชีพร้อยละ 66.0 กองทุน
ส่วนบุคคลร้อยละ 19.9 และกองทุนรวมร้อยละ 14.1 ส่วนแบ่งตลาดของ บลจ.ทิสโก้ ณ วันที่ 31 สิงหาคม 2566 อยู่ที่อันดับ 9
คิดเป็นร้อยละ 4.4 โดยแบ่งเป็นกองทุนสำรองเลี้ยงชีพ มีส่วนแบ่งตลาดเป็นอันดับ 1 คิดเป็นร้อยละ 17.8 กองทุนส่วนบุคคลมี
ส่วนแบ่งตลาดเป็นอันดับที่ 6 คิดเป็นร้อยละ 3.4 และกองทุนรวมมีส่วนแบ่งตลาดเป็นอันดับที่ 12 คิดเป็นร้อยละ 1.1
ตารางที่ 10 : มูลค่าของสินทรัพย์ภายใต้การบริหารของ บลจ.ทิสโก้ จำแนกตามประเภทกองทุน
กองทุน ณ วันที่ ณ วันที่ ณ วันที่
%QoQ %YTD
หน่วย: ล้านบาท 30 ก.ย. 66 30 มิ.ย. 66 31 ธ.ค. 65
กองทุนสำรองเลี้ยงชีพ 250,707.03 247,596.49 1.3 247,652.36 1.2
กองทุนส่วนบุคคล 75,526.57 72,620.22 4.0 72,717.00 3.9
กองทุนรวม 53,557.60 55,578.54 (3.6) 53,694.41 (0.3)
สินทรัพย์ภายใต้การบริหารรวม 379,791.21 375,795.25 1.1 374,063.77 1.5
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 12/14
บริษัท ทสิ โก้ไฟแนนเชียลกรุ๊ป จำกัด (มหาชน)
การบริหารความเสี่ยง
เงินกองทุนของกลุ่มทิสโก้ตามหลักเกณฑ์การดำรงเงินกองทุนภายใน (ICAAP) เพื่อรองรับความเสี่ยง ณ วันที่ 30
กันยายน 2566 มีจำนวนทั้งสิ้น 36,985.25 ล้านบาท ซึ่งมากกว่าเงินกองทุนขั้นต่ำของกลุ่มเพื่อรองรับความเสี่ยงจำนวน
13,839.97 ล้านบาทที่ประเมินจากแบบจำลองความเสี่ยงภายใน โดยเพิ่มขึ้น 846.33 ล้านบาท เมื่อเปรียบเทียบกับสิ้นไตรมาสที่
2 ของปี 2566 ส่วนใหญ่เนื่องมาจากการปรับเพิ่มขึ้นของความเสี่ยงด้านเครดิต โดยมีระดับเงินกองทุนส่วนเกินอยู่สูงถึง
23,145.28 ล้านบาทหรือร้อยละ 62.6 ของเงินกองทุนรวม
ความต้องการใช้เงินกองทุนโดยรวมของกลุ่มทิสโก้ที่ประเมินจากแบบจำลองภายในของกลุ่มประกอบด้วยเงินกองทุนที่
ใช้รองรับความเสี่ยงด้านเครดิตซึ่งเพิ่มขึ้น 832.49 ล้านบาท หรือร้อยละ 8.2 เป็น 11,011.75 ล้านบาท ซึ่งส่วนใหญ่มาจากการ
ขยายตัวของสินเชื่อธุรกิจและสินเชื่อจำนำทะเบียน โดยสินเชื่อรวมของกลุ่มทิสโก้เพิ่มขึ้นร้อยละ 0.6 ในช่วงไตรมาสที่ผ่านมา
ทั้งนี้ อัตราส่วนสินเชื่อที่มีการด้อยค่าด้านเครดิตของกลุ่มทิสโก้อยู่ที่ร้อยละ 2.2 โดยกลุ่มทิสโก้ยังคงระดับเงินสำรองค่าเผื่อผล
ขาดทุนด้านเครดิตในระดับที่สูงเพื่อรอบรับความเสี่ยงที่อาจจะเกิดขึ้นในอนาคต
ในขณะที่เงินกองทุนที่ใช้รองรับความเสี่ยงด้านตลาดปรับเพิ่มขึ้น 13.84 ล้านบาทจากสิ้นไตรมาสที่ 2 ของปี 2566 ที่
272.93 ล้านบาทมาอยู่ที่ 286.77 ล้านบาท ซึ่งเป็นผลจากการลดลงของผลตอบแทนในตลาดหุ้นในช่วงที่ผ่านมา ขณะเดียวกัน
ความแตกต่างของสินทรัพย์และหนี้สินโดยรวม (Duration Gap) ปรับเพิ่มขึ้นจาก 0.66 ปีมาอยู่ที่ 0.68 ปี ซึ่งอยู่ในกรอบนโยบาย
ที่สามารถบริหารจัดการได้ โดยระยะเวลาเฉลี่ยของการปรับอัตราดอกเบี้ยทางด้านสินทรัพย์ปรับลดลงเล็กน้อยจาก 1.13 ปี มา
อยู่ที่ 1.12 ปี ในขณะที่ระยะเวลาโดยเฉลี่ยของการปรับอัตราดอกเบี้ยทางด้านหนี้สินปรับลดลงจาก 0.47 ปี มาอยู่ที่ 0.44 ปี
ตารางที่ 11 : ระยะเวลาเฉลี่ยของการปรับอัตราดอกเบี้ยของสินทรัพย์และหนี้สิน และผลกระทบ
ระยะเวลาโดยเฉลี่ยของการปรับ การเปลี่ยนแปลงของรายได้ดอกเบี้ยสุทธิใน
อัตราดอกเบี้ย 1 ปีต่อการปรับอัตราดอกเบี้ยขึ้นร้อยละ 1
หน่วย: ป ี หน่วย: ล้านบาท
ณ วันที่ 30 ก.ย. 66 ณ วันที่ 30 มิ.ย. 66 ณ วันที่ 30 ก.ย. 66 ณ วันที่ 30 มิ.ย. 66
สินทรัพย ์ 1.12 1.13 1,363.60 1,355.79
หนี้สิน 0.44 0.47 (1,465.47) (1,417.02)
ความแตกต่างสุทธิ (Gap) 0.68 0.66 (101.87) (61.23)
เมื่อพิจารณาในเรื่องความเพียงพอของเงินกองทุนตามกฎหมายของธนาคารทิสโก้ รวมถึงกลุ่มทิสโก้ และบล. ทิสโก้
ตามเกณฑ์ของธนาคารแห่งประเทศไทยและสำนักงานคณะกรรมการกำกับหลักทรัพย์และตลาดหลักทรัพย์ตามลำดับ ธนาคาร
และกลุ่มทิสโก้ได้ดำรงเงินกองทุนต่อสินทรัพย์เสี่ยงตามเกณฑ์การดำรงเงินกองทุนตามวิธี IRB โดย ณ สิ้นงวดกันยายน 2566
ประมาณการเงินกองทุนตามกฎหมายของธนาคารมีทั้งสิ้น 41,309.76 ล้านบาท และมีประมาณการอัตราส่วนเงินกองทุนต่อ
สินทรัพย์เสี่ยง (BIS Ratio) อยู่ที่ร้อยละ 22.6 โดยยังคงสูงกว่าอัตราส่วนเงินกองทุนขั้นต่ำร้อยละ 11.0 ที่กำหนดโดยธนาคารแห่ง
ประเทศไทย ในขณะที่ประมาณการอัตราส่วนเงนิ กองทุนชั้นที่ 1 และชั้นที่ 2 ต่อสินทรัพย์เสี่ยงของธนาคารอยู่ที่ร้อยละ 19.0 และ
ร้อยละ 3.5 ตามลำดับ โดยอัตราส่วนการดำรงเงินกองทุนชั้นที่ 1 ดังกล่าวยังคงสูงกว่าอัตราส่วนขั้นต่ำร้อยละ 8.5 สำหรับ
ประมาณการเงินกองทุนตามกฎหมายของกลุ่มทิสโก้มีทั้งสิ้น 40,090.40 ล้านบาท และมีประมาณการอัตราส่วนเงินกองทุนต่อ
สินทรัพย์เสี่ยง รวมถึงประมาณการอัตราส่วนเงินกองทุนชั้นที่ 1 และชั้นที่ 2 ต่อสินทรัพย์เสี่ยง อยู่ที่ร้อยละ 19.9, 16.6 และ 3.3
ตามลำดับ ซึ่งยังคงสูงกว่าอัตราส่วนเงินกองทุนขั้นต่ำที่กำหนด และสำหรับ บล. ทิสโก้ มีเงินกองทุนสภาพคล่องสุทธิต่อหนี้สิน
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 13/14
บริษัท ทสิ โก้ไฟแนนเชียลกรุ๊ป จำกัด (มหาชน)
ทั่วไป (NCR) อยู่ที่ร้อยละ 102.3 ซึ่งยังคงสูงกว่าอัตราขั้นต่ำที่สำนักงานคณะกรรมการกำกับหลักทรัพย์ และตลาดหลักทรัพย์
กำหนดไว้ที่ร้อยละ 7.0
ตารางที่ 12 : ความเพียงพอของเงินกองทุนตามกฎหมาย
ความเพียงพอของเงินกองทุน ณ วันที่ ณ วันที่ ณ วันที่
หน่วย: % 30 ก.ย. 66 30 มิ.ย. 66 31 ธ.ค. 65
กลุ่มธุรกิจทางการเงินทิสโก้
อัตราส่วนเงินกองทุนชั้นที่ 1 (Tier 1) 16.6 16.9 17.1
อัตราส่วนเงินกองทุนชั้นที่ 2 (Tier 2) 3.3 3.3 3.5
อัตราส่วนเงินกองทุนต่อสินทรัพย์เสี่ยง (BIS Ratio) 19.9 20.2 20.6
ธนาคารทิสโก้
อัตราส่วนเงินกองทุนชั้นที่ 1 (Tier 1) 19.0 19.4 19.6
อัตราส่วนเงินกองทุนชั้นที่ 2 (Tier 2) 3.5 3.6 3.7
อัตราส่วนเงินกองทุนต่อสินทรัพย์เสี่ยง (BIS Ratio) 22.6 23.0 23.4
คำอธิบายและการวิเคราะห์ฐานะการเงินและผลการดำเนินงานสำหรับงวดไตรมาส 3 ปี 2566 หน้า 14/14
