ที่ ว.015/2566 12 พฤษภาคม 2566
เรื่อง ชี้แจงผลการดำเนนิ งานของไตรมาสที่ 1 ของปี 2566
เรียน กรรมการผู้จัดการ
ตลาดหลักทรัพย์แห่งประเทศไทย
บริษัทฯ ขอนำส่งงบการเงินของไตรมาสที่ 1 ของปี 2566 สิ้นสุด ณ วันที่ 31 มีนาคม 2566 โดยมี
รายละเอียด ดังนี้
1. ในไตรมาสที่ 1 ปี 2566 บริษัทฯ มีรายได้จากการขาย 780.52 ล้านบาท ลดลงจากไตรมาสเดียวกันของ
ปีที่แล้ว 27.85% เนื่องจากขายไปตลาดสหรัฐอเมริกาลดลง แต่เพิ่มขึ้นจากไตรมาสก่อนหน้า 7.72 %
จากการขายสินค้าสำหรับระบายความร้อน
2. ต้นทุนขายอยู่ที่ 760.95 ล้านบาท หรือคิดเป็น 97.49% ของยอดขายซึ่งเพิ่มขึ้นจากไตรมาสเดียวกันของ
ปี 2565 ซึ่งอยู่ที่ 95.61% เนื่องจากค่าใช้จ่ายด้านพลังงานที่สูง แต่ลดลงจากไตรมาสก่อนหน้าซึ่งอยู่ที่
98.62% เนื่องจากขายสินค้าที่มีราคาสูง
3. ค่าใช้จ่ายขายและบริหารอยู่ในระดับเดียวกันกับไตรมาสเดียวกันของปีก่อนหน้า อยู่ที่ 23.61 ล้านบาท
และค่าใช้จ่ายทางการเงินเพิ่มขึ้นเป็น 12.42 ล้านบาท เนื่องจากอัตราดอกเบี้ยที่สูงขึ้น
4. ในไตรมาสที่1 นี้บริษัทมีรายได้อื่น 3.53 ล้านบาท มีกำไรจากอัตราแลกเปลี่ยน 9.27 ล้านบาท และกำไร
จากการปรับมูลค่ายุติธรรมของตราสารอนุพันธ์ 3.04 ล้านบาท
5. โดยสรุปบริษัทฯ มียอดขาดทุนสุทธิสำหรับงวดไตรมาส 1 ของปี 2566 อยู่ที่ 0.31 ล้านบาทหรือ 0.003
บาท ต่อหุ้น
โดยสรุปผลการดำเนินงานของบริษัทฯ สำหรับไตรมาสที่1 ณ วันที่ 31 มีนาคม 2566 มีขาดทุนสุทธิ เมื่อ
เปรียบเทียบกับงวดเดียวกันของปีก่อน เปลี่ยนแปลงเพิ่มขึ้นเกินกว่าร้อยละ 20 พร้อมกันนี้บริษัทฯ ขอนำส่งงบการเงิน
และบัญชีกำไรขาดทุน สิ้นสุด ณ วันที่ 31 มีนาคม 2566 ซึ่งได้รับการสอบทานจากผู้สอบบัญชีรับอนุญาตแล้ว
ขอแสดงความนับถือ
บริษัท วโรปกรณ์ จำกัด (มหาชน)
-สหสีห์ ชิตานนท์-
(นายสหสีห์ ชิตานนท์)
กรรมการผู้จัดการ
สำเนาเรียน ฝ่ายพัฒนาบริษัท สำนักงานคณะกรรมการกำกับหลักทรัพย์และตลาดหลักทรัพย ์
