บริษัท ณุศาศิริ จำกัด (มหาชน)
ที่ ณศ บช. 004/2566
วันที่ 14 พฤศจิกายน 2566
เรื่อง คำอธิบายและวิเคราะห์ของฝ่ายจัดการสำหรับงวดสิ้นสุด วันที่ 30 กันยายน พ.ศ. 2566
เรียน กรรมการและผู้จัดการ
ตลาดหลักทรัพย์แห่งประเทศไทย
บริษัท ณุศาศิริ จำกัด (มหาชน) และบริษัทย่อย (“บริษัท”) ขอชี้แจงผลการดำเนินงานของบริษัท สำหรับงวดสิ้นสุด วันที่ 30 กันยายน พ.ศ. 2566 และ
ฐานะการเงินของบริษัท ณ 30 กันยายน พ.ศ. 2566 ซึ่งมีการเปลี่ยนแปลงที่มีสาระสำคัญ โดยมีสาเหตุหลัก ดังต่อไปนี้
บริษัทฯ ขอเรียนชี้แจงว่า งบกำไรขาดทุนสำหรับงวดสิ้นสุด วันที่ 30 กันยายน พ.ศ. 2566 บริษัทฯ มีรายได้รวมตามงบการเงินรวม จำนวน 1,283 ล้าน
บาท ลดลงจำนวน 401 ล้านบาทหรือลดลงร้อยละ 24 จากปีก่อน โดยมีสาเหตุหลักมาจาก
1. รายได้จากการขายลดลงจำนวน 484 ล้านบาท หรือลดลงร้อยละ 88 จากปีก่อน โดยสินค้าส่วนใหญ่ที่ขายในปี2565 คือ Antigen Rapid Test
Kitจำหน่ายโดยบริษัท เวิลด์ เมดิคอล อัลไลแอนซ์ (ประเทศไทย) จำกัด สืบเนื่องจากสถานการณ์โรคระบาด โควิด-19 ในปัจจุบัน ได้ผ่อนคลาย
ลงทำให้การจำหน่ายสินค้าดังกล่าวลดลงตามไปด้วย
2. รายได้จากการขายอสังหาริมทรัพย์เพิ่มขึ้นจำนวน 70 ล้านบาท หรือเพิ่มขึ้นร้อยละ 18 จากปีก่อน สืบเนื่องมาจากการขายอสังหาริมทรัพย์ยก
แปลงของโครงการแห่งหนึ่ง จำนวน 187 ล้านบาท
3. รายได้อื่นๆ ลดลงจากปีก่อนจำนวน 157 ล้านบาท ลดลงร้อยละ 42 เนื่องจากปีก่อนมีรายได้จากการขายเงินลงทุนในบริษัทย่อย
หน้า 1 ของ 3
บริษัท ณุศาศิริ จำกัด (มหาชน)
หมายเหตุ: เมื่อวันที่ 8 พฤศจิกายน 2566 ที่ประชุมคณะกรรมการตรวจสอบครั้งที่ 8/2566 มีมติให้ยกเลิกการขายโครงการอสังหาริมทรัพย์แห่งหนึ่ง ซึ่ง
ขณะนี้อยู่ระหว่างการดำเนินการซื้อโครงการดังกล่าวคืน โดยรายการดังกล่าวคิดเป็นมูลค่า 186 ล้านบาท จากรายได้รวม 1,283 ล้านบาท
ต้นทุนขายสินค้า
สำหรับงวดสิ้นสุด วันที่ 30 กันยายน พ.ศ. 2566 จำนวน 65 ล้านบาท ลดลงจำนวน 294 ล้านบาท หรือร้อยละ 82 จากปีก่อน เป็นไปในทิศทางเดียวกัน
กับรายได้จากการขายที่ลดลง และบริษัทมีอัตรากำไรขั้นต้นอยู่ที่ร้อยละ (0.1) ซึ่งลดลงจากปีก่อนร้อยละ 35 เนื่องจากบริษัทจำเป็นต้องระบายสินค้า
Antigen Rapid Test Kit เพราะ สถานการณ์โรคระบาด โควิด-19 ในปัจจุบัน ได้ผ่อนคลายลง ทำให้สภาพคล่องในการหมุนเวียนสินค้าลดลง
หมายเหตุ: การยกเลิกการขายโครงการอสังหาริมทรัพย์ตามมติที่ประชุมคณะกรรมการตรวจสอบครั้งที่ 8/2566 จะคิดเป็นต้นทุน 183 ล้านบาท
ต้นทุนขายอสังหาริมทรัพย์
สำหรับงวดสิ้นสุด วันที่ 30 กันยายน พ.ศ. 2566 จำนวน 364 ล้านบาท เพิ่มขึ้นจำนวน 119 ล้านบาท หรือร้อยละ 48 จากปีก่อน เป็นไปในทิศทางเดียวกัน
กับรายได้ที่เพิ่มขึ้น และบริษัทมีอัตรากำไรขั้นต้นอยู่ที่ร้อยละ 19 ซึ่งลดลงจากปีก่อนร้อยละ 16
ต้นทุนค่าเช่าและค่าบริการ
สำหรับงวดสิ้นสุด วันที่ 30 กันยายน พ.ศ. 2566 จำนวน 151 ล้านบาท เพิ่มขึ้นจำนวน 8 ล้านบาท หรือร้อยละ 6 จากปีก่อน ซึ่งมรี ายได้เพิ่มขึ้นจากปีก่อน
เล็กน้อย
ค่าใช้จ่ายในการขายและการบริหาร
สำหรับงวดสิ้นสุด วันที่ 30 กันยายน พ.ศ. 2566 บริษัทฯ มีค่าใช้จ่ายในการขายและการบริหารจำนวน 476 ล้านบาท เพิ่มขึ้นจำนวน 47 ล้านบาท หรือ
ร้อยละ 11 เมื่อเทียบจากปีก่อน ส่วนใหญ่เพิ่มจากการดำเนินงานของบริษัทย่อยและค่าใช้จ่ายเกี่ยวกับพนักงาน
ต้นทุนทางการเงิน
สำหรับงวดสิ้นสุด วันที่ 30 กันยายน พ.ศ. 2566 บริษัทฯ มีต้นทุนทางการเงินจำนวน 281 ล้านบาท เพิ่มขึ้นจำนวน 84 ล้านบาท หรือร้อยละ 43 เมื่อ
เทียบกับปีก่อน ซึ่งผันแปรตามหนี้สินประเภทเงินกู้ยืมและหุ้นกู้
ขาดทุนสุทธ ิ
ผลการดำเนินงานรวม สำหรับงวดสิ้นสุด วันที่ 30 กันยายน พ.ศ. 2566 มีผลขาดทุนสุทธ ิ 286 ล้านบาท ลดลงจำนวน 70 ล้านบาท หรือร้อยละ 20 เมื่อ
เทียบจากปีก่อน ซึ่งเกิดจากปีก่อนมีการขายเงินลงทุนในบริษัทย่อย ทำให้ส่วนของผลขาดทุนจากการดำเนินงานในปีปัจจุบันลดลงตามไปด้วย
ขาดทุนสุทธิ ส่วนที่เป็นของบริษัทใหญ่
ขาดทุนสุทธิ ส่วนที่เป็นของบริษัทใหญ่สำหรับงวดสิ้นสุด วันที่ 30 กันยายน พ.ศ. 2566 มีผลขาดทุนสุทธิ 266 ล้านบาท ลดลงจำนวน 109 ล้านบาท เมื่อ
เทียบจากช่วงเวลาเดียวกันของปีก่อน
หน้า 2 ของ 3
บริษัท ณุศาศิริ จำกัด (มหาชน)
ฐานะการเงิน
ณ วันที่ 30 กันยายน พ.ศ. 2566 บริษัทมีสินทรัพย์รวม 16,046 ล้านบาท เพิ่มขึ้นจำนวน 518 ล้านบาทจากสินทรัพย์รวม ณ วันที่ 31 ธันวาคม พ.ศ.
2565
1. เงินให้กู้ยืมบริษัทที่เกี่ยวข้องกัน เพิ่มขึ้น 164 ล้านบาท โดยเป็นเงินในกู้ยืมภายในเครือ เพื่อใช้หมุนเวียนในการดำเนินกิจการ
2. ลูกหนี้อื่นระยะยาวเพิ่มขึ้น 232 ล้านบาท ส่วนใหญ่เกิดจากการขายยกโครงการที่ยังค้างชำระ จำนวน 98 ล้านบาท และ ดอกเบี้ยค้างรับของ
บริษัทในเครือ
3. เงินสดและรายการเทียบเท่าเงินสด เพิ่มขึ้นจำนวน 187 ล้านบาทเกิดจากเงินรับจากหุ้นกู้ซึ่งได้รับมาในช่วงสิ้นไตรมาสที่สาม
ในขณะเดียวกันบริษัทมีหนี้สินรวม 5,619 ล้านบาท ลดลงจำนวน 494 ล้านบาทจากหนี้สินรวม ณ วันที่ 31 ธันวาคม พ.ศ. 2565 โดยส่วนใหญ่เป็นการ
ลดลงจากเงินกู้ยืมระยะสั้นกิจการที่เกี่ยวข้อง ลดลงจำนวน 378 ล้านบาท เงินกู้ยืมสถาบันการเงิน ลดลง 331 ล้านบาท ส่วนของผู้ถือหุ้นเพิ่มขึ้นจำนวน
1,012 ล้านบาท หรือเพิ่มขึ้นร้อยละ 11 บริษัทมีอัตราส่วนหนี้สินต่อทุนที่ 0.54 ลดลงจากอัตราส่วนหนี้สินต่อทุน ณ วันที่ 31 ธันวาคม พ.ศ. 2565 ซึ่งมีค่า
เท่ากับ 0.65
จึงเรียนมาเพื่อโปรดทราบ
ขอแสดงความนับถือ
(นายสมพจิ ิตร ชัยชนะจารักษ์ , นางศิริญา เทพเจริญ)
ฝ่ายบัญชีและการเงินโทร.02-303-1399 ต่อ 200 กรรมการผู้มีอำนาจลงนาม
หน้า 3 ของ 3
