หน้า 1 / 4
ที่ ปป.054/2566
10 พฤศจิกายน 2566
เรื่อง คำอธิบายและวิเคราะห์งบการเงิน ประจำไตรมาสที่ 3/2566
เรียน กรรมการและผู้จัดการ ตลาดหลักทรัพย์แห่งประเทศไทย
บริษัท ผลิตภัณฑ์อาหารกว้างไพศาล จำกัด (มหาชน) (“บริษัท”) ขอนำส่งงบการเงินของบริษัทประจำไตรมาสที่
3/2566และชี้แจงผลการดำเนินงาน โดยสรุปรายการสำคัญในงบการเงินดังนี้
รายการ (ล้านบาท) 3M2566 3M2565 เพิ่ม/ลด %
1 รายได้รวม 308.66 354.66 (46.00) (12.97%)
2 ต้นทุนในการขายสินค้าและบริการ 236.81 280.93 (44.13) (15.71%)
3 ค่าใช้จ่ายในการขาย 73.09 39.76 33.33 83.84%
4 ค่าใช้จ่ายในการบริหาร 41.32 31.48 9.83 31.23%
5 ต้นทุนทางการเงิน 7.16 6.03 1.13 18.74%
6 กำไร (ขาดทุน) ก่อนภาษีเงินได้ (46.20) 1.42 (46.62) (3,358.04%)
7 รายได้ (รายจ่าย) ภาษีเงินได้ (0.64) (0.22) (0.42) 195.35%
8 กำไร (ขาดทุน) สุทธิ (46.83) 1.20 (48.03) (3,993.10%)
9 กำไรเบ็ดเสร็จรวม (46.83) 1.20 (48.03) (3,993.10%)
ผลการดำเนินงานของบริษัท ประจำไตรมาสที่ 3/2566 เทียบกับไตรมาสที่ 3/2565
ผลประกอบการของประจำไตรมาสที่ 3/2566 บริษัทมีรายได้รวม 308.66 ล้านบาท เมื่อเทียบกับรายได้รวมใน
ไตรมาสที่ 3/2565 พบว่ารายได้รวมลดลง 46.00 ล้านบาท คิดเป็นร้อยละ 12.97 เนื่องจากสภาวะเศรษฐกิจที่ถดถอย
ส่งผลให้ผู้บริโภคใช้จ่ายลดลง ทำให้สินค้าบางรายการที่มูลค่าสูงและอัตรากำไรสูง เช่น กลุ่มผลิตภัณฑ์หอยกระป๋อง
มียอดขายที่ลดลง และมีผู้เล่นรายย่อยเข้ามาในตลาดกลุ่มผลิตภัณฑ์ปลากระป๋องในซอสมะเขือเทศ ซึ่งส่วนใหญ่เป็นการ
ขายออนไลน์ในราคาที่ต่ำมาก ส่งผลให้บริษัทเสียส่วนแบ่งการตลาดไป
ในด้านต้นทุนและค่าใช้จ่ายต่างๆ ประกอบด้วย ต้นทุนขายสินค้าและบริหาร ประจำไตรมาสที่ 3/2566
236.81 ล้านบาท เมื่อเทียบกับไตรมาสที่ 3/2565 พบว่าลดลง 44.13 ล้านบาท คิดเป็นร้อยละ 15.71 ซึ่งสอดคล้องกับ
รายได้ที่ลดลง และผลกระทบจากสาธารณูปโภคและค่าเช่าห้องเย็นที่สูงขึ้น ถึงแม้ว่ารายได้และการผลิตจะลดลงก็ตาม
ทั้งนี้เนื่องจากบริษัท ได้ติดตั้งโซล่าเซลล์ เพื่อลดค่าใช้จ่ายด้านพลังงานและเริ่มเห็นผลแล้วในไตรมาส 3/2566 และการ
กลับรายการขาดทุนจากการเสื่อมสภาพสินค้าในไตรมาส 3/2566 ทำให้สัดส่วนต้นทุนลดลงมากกว่าสัดส่วนของรายได้
หน้า 2 / 4
ในด้านค่าใช้จ่ายในการขาย ประจำไตรมาส 3/2566 ยอด 73.09 ล้านบาท เมื่อเทียบกับไตรมาส 3/2565 พบว่า
เพิ่มขึ้น 33.33 ล้านบาท คิดเป็นร้อยละ 83.84 เนื่องจากบริษัทได้ลงทุนในกิจกรรมทางการตลาดและการโฆษณาเพื่อเพิ่ม
การรับรู้ในตัวสินค้าและแบรนด์ของบริษัท
ในด้านค่าใช้จ่ายในการบริหาร ประจำไตรมาส 3/2566 จำนวน 41.32 ล้านบาท เมื่อเทียบกับไตรมาส 3/2565
พบว่าเพิ่มขึ้น 9.83 ล้านบาท คิดเป็นร้อยละ 31.23 จากค่าใช้จ่ายที่เกี่ยวข้องกับพนักงานเพิ่มขึ้นในไตรมาสที่ 3/2566
เนื่องจากบริษัทได้มีการปรับโครงสร้างบุคลากรในช่วงปลายปี 2564 ส่งผลต่อค่าใช้จ่ายในไตรมาสที่ 3/2565 ที่ลดลง และ
บริษัท มีการตั้งขาดทุนจากการด้อยค่าของสินทรัพย์ อาคารสุรินทร์ ในไตรมาส 3/2566
ในด้านต้นทุนทางการเงิน ประจำไตรมาส 3/2566 ยอด 7.10 ล้านบาท เมื่อเทียบกับไตรมาส 3/2565 พบว่า
เพิ่มขึ้น 1.13 ล้านบาท คิดเป็นร้อยละ 18.74 เนื่องจากในไตรมาสที่ 3/2565 บริษัทยังคงเสียดอกเบี้ยในอัตราปกติ แต่ใน
ไตรมาสที่ 3/2566 บริษัทอยู่ในระหว่างเจรจาการชำระหนี้กับธนาคารที่ปล่อยกู้ จึงเสียดอกเบี้ยในอัตราผิดนัดชำระ
งบการเงินของบริษัท สำหรับรอบระยะเวลาบัญชี 9 เดือน สิ้นสุด 30 กันยายน พ.ศ.2566 และชี้แจงผลการ
ดำเนินงาน โดยสรุปรายการสำคัญในงบการเงินดังนี้
รายการ (ล้านบาท) 9M2566 9M2565 เพิ่ม/ลด %
1 รายได้รวม 891.38 1,059.94 (168.56) (15.90%)
2 ต้นทุนในการขายสินค้าและบริการ 706.26 847.29 (141.03) (16.64%)
3 ค่าใช้จ่ายในการขาย 180.89 104.15 76.74 73.68%
4 ค่าใช้จ่ายในการบรหิ าร 118.52 95.65 22.87 23.92%
5 ต้นทุนทางการเงิน 20.88 16.61 4.27 25.73%
6 กำไร (ขาดทุน) ก่อนภาษีเงินได้ (126.46) 10.53 (136.99) (1,300.58%)
7 รายได้ (รายจ่าย) ภาษีเงินได้ 0.93 (2.15) 3.08 143.12%
8 กำไร (ขาดทุน) สุทธิ (125.53) 8.38 (133.91) (1,597.44%)
9 กำไรเบ็ดเสร็จรวม (125.53) 8.38 (133.91) (1,597.44%)
ผลการดำเนินงานของบริษัทฯ สำหรับรอบ 9 เดือน สิ้นสุดวันที่ 30 กันยายน พ.ศ.2566 เทียบกับ 30 กันยายน พ.ศ.
2565
ผลประกอบการรอบระยะเวลา 9 เดือนสิ้นสุดวันที่ 30 กันยายน พ.ศ.2566 บริษัทมีรายได้รวม 891.38 ล้านบาท
เมื่อเทียบกับรายได้รวมในช่วงเวลาเดียวกันของปี พ.ศ.2565 พบว่ารายได้รวมลดลง 168.56 ล้านบาท คิดเป็นร้อยละ
15.90 เนื่องจากสภาวะเศรษฐกิจที่ถดถอย ส่งผลให้ผู้บริโภคใช้จ่ายลดลง ทำให้สินค้าบางรายการที่มูลค่าสูงและอัตรากำไร
สูง เช่น กลุ่มผลิตภัณฑ์หอยกระป๋อง มียอดขายที่ลดลง และมีผู้เล่นรายย่อยเข้ามาในตลาดกลุ่มผลิตภัณฑ์ปลากระป๋องใน
ซอสมะเขือเทศ ซึ่งส่วนใหญ่เป็นการขายออนไลน์ในราคาที่ต่ำมาก ส่งผลให้บริษัทเสียส่วนแบ่งการตลาดไป และเกิดจาก
หน้า 3 / 4
บริษัทไม่สามารถผลิตสินค้าที่เป็นความต้องการของตลาดสูง เช่น กลุ่มผลิตภัณฑ์หอยกระป๋อง ได้เพียงพอต่อความต้องการ
ซึ่งสินค้ากลุ่มหอยกระป๋องเป็นกลุ่มสินค้าที่มีราคาและอัตรากำไรขั้นต้นสูงกว่ากลุ่มอื่น โดยสาเหตุเนื่องมาจากการขาด
แคลนวัตถุดิบจากการเปลี่ยนแปลงในสภาพอากาศ
ในด้านต้นทุนและค่าใช้จ่ายต่างๆ ประกอบด้วย ต้นทุนขายสินค้าและบริการ รอบระยะเวลา 9 เดือนสิ้นสุดวนั ที่
30 กันยายน พ.ศ.2566 ยอด 706.26 ล้านบาท เมื่อเทียบกับในช่วงเวลาเดียวกันของปี พ.ศ.2565 พบว่าลดลง 141.03
ล้านบาท คิดเป็นร้อยละ 16.64 ซึ่งสอดคล้องกับรายได้ที่ลดลง และ ผลกระทบจากสาธารณูปโภคและค่าเช่าห้องเย็นที่
สูงขึ้น ถึงแม้ว่ารายได้และการผลิตจะลดลงก็ตาม และค่าไฟฟ้าสำหรับงวด 9 เดือนที่เพิ่มขึ้น จากค่าไฟต่อหน่วยที่สูงขึ้นใน
ปี 2566 ทั้งนี้เนื่องจากบริษัทฯ ได้ติดตั้งโซล่าเซลล์ เพื่อลดค่าใช้จ่ายด้านพลังงานและเริ่มเห็นผลแล้วในไตรมาส 3/2566
(ค่าไฟฟ้าสำหรับงวด 3 เดือน สิ้นสุด 30 กันยายน พ.ศ.2566 ลดลง)
ในด้านค่าใช้จ่ายในการขาย รอบระยะเวลา 9 เดือนสิ้นสุดวันที่ 30 กันยายน พ.ศ.2566 ยอด 180.89 ล้านบาท
เมื่อเทียบกับช่วงเวลาเดียวกันของปี พ.ศ.2565 พบว่าเพิ่มขึ้น 76.74 ล้านบาท คิดเป็นร้อยละ 73.68 เนื่องจากบริษัท
ได้ลงทุนในกิจกรรมทางการตลาดและการโฆษณาเพื่อเพิ่มการรับรู้ในตัวสินค้าและแบรนด์ของบริษัท
ในด้านค่าใช้จ่ายในการบริหาร รอบระยะเวลา 9 เดือนสิ้นสุดวันที่ 30 กันยายน พ.ศ.2566 ยอด 118.52 ล้าน
บาท เมื่อเทียบกับช่วงเวลาเดียวกันของปี พ.ศ.2565 พบว่าเพิ่มขึ้น 22.87 ล้านบาท คิดเป็นร้อยละ 23.92 เนื่องจาก
ค่าใช้จ่ายที่เกี่ยวข้องกับพนักงานเพิ่มขึ้นรอบระยะเวลา 9 เดือนสิ้นสุดวันที่ 30 กันยายน พ.ศ.2566 เนื่องจากบริษัทได้มี
การปรับโครงสร้างบุคลากรในช่วงปลายปี 2564 ส่งผลต่อค่าใช้จ่ายรอบระยะเวลาเดียวกันของปี พ.ศ.2565
ที่ลดลง และบริษัท มีการตั้งขาดทุนจากการด้อยค่าของสินทรัพย์ อาคารสุรินทร์ ในไตรมาส 3/2566
ในด้านต้นทุนทางการเงิน รอบระยะเวลา 9 เดือนสิ้นสุดวันที่ 30 กันยายน พ.ศ.2566 ยอด 20.88 ล้านบาท เมื่อ
เทียบกับรายได้รวมในช่วงเวลาเดียวกันของปี พ.ศ.2565 พบว่าเพิ่มขึ้น 4.27 ล้านบาท คิดเป็นร้อยละ 25.73 เนื่องจากใน
รอบระยะเวลา 9 เดือนสิ้นสุดวันที่ 30 กันยายน พ.ศ.2565 บริษัทยังคงเสียดอกเบี้ยในอัตราปกติ แต่ในในรอบระยะเวลา
9 เดือนสิ้นสุดวันที่ 30 กันยายน พ.ศ.2566 บริษัทอยู่ในระหว่างเจรจาการชำระหนี้กับธนาคารที่ปล่อยกู้ จึงเสียดอกเบี้ยใน
อัตราผิดนัดชำระ
ฐานะการเงินของบริษัท ณ วันที่ 30 กันยายน 2566 เทียบกับ ณ วันที่ 31 ธันวาคม 2565
ฐานะทางการเงิน ณ วันที่ 30 กันยายน 2566 บริษัทฯ มีสินทรัพย์รวม มูลค่า 819.24 ล้านบาท เมื่อเทียบกับ
สินทรัพย์รวม ณ วันที่ 31 ธันวาคม 2565 มูลค่า 897.23 ล้านบาท บริษัทฯ มีสินทรัพย์รวมลดลง 77.99 ล้านบาท คิดเป็น
ร้อยละ 8.69 โดยมีรายการสำคัญ คือ เงินสดและรายการเทียบเท่าเงินสดลดลง 28.44 ล้านบาท จากการใช้จ่ายในการ
ดำเนินงาน สินค้าคงเหลือลดลด 35.28 ล้านบาท จากการจำหน่ายสินค้าตามปกติและการรับรู้สินค้าเสื่อมสภาพ และ
สินทรัพย์สิทธิการใช้-สุทธิ เพิ่มขึ้น 11.71 ล้านบาท เนื่องจากในระหว่างปีบริษัทฯ ได้เข้าทำสัญญาเช่าในทรัพย์สินหลาย
หน้า 4 / 4
รายการ เพื่อใช้ในการดำเนินงาน โดยทรัพย์สินตามสัญญาเช่าเหล่านี้ถูกตีความตามมาตรฐานรายงานทางการเงินให้บันทึก
เป็นสินทรัพย์และหนี้สินในงบการเงิน
ในด้านหนี้สิน ณ วันที่ 30 กันยายน 2566 บริษัทฯ มีหนี้สินรวม 688.74 ล้านบาท เมื่อเทียบกับหนี้สินรวม
ณ วันที่ 31 ธันวาคม 2566 มูลค่า 641.20 ล้านบาท บริษัทฯ มีหนี้สินรวมเพิ่มขึ้น 47.54 ล้านบาท คิดเป็นร้อยละ 7.41
โดยมีรายการสำคัญ คือ การเพิ่มขึ้นในรายการเจ้าหนี้การค้าและเจ้าหนี้หมุนเวียนอื่น 36.05 ล้านบาท จากการดำเนินงาน
ปกติของบริษัท และการเพิ่มขึ้นในหนี้สินตามสัญญาเช่า 11.43 ล้านบาท เนื่องจากในระหว่างปีบริษัท ได้เข้าทำสัญญาเช่า
ในทรัพย์สินหลายรายการ เพื่อใช้ในการดำเนินงาน โดยทรัพย์สินตามสัญญาเช่าเหล่านี้ถูกตีความตามมาตรฐานรายงาน
ทางการเงินให้บันทึกเป็นสินทรัพย์และหนี้สินในงบการเงิน
ในด้านส่วนของผู้ถือหุ้น ณ วันที่ 30 กันยายน 2566 บริษัทฯ มีส่วนของผู้ถือหุ้น 130.50 ล้านบาท เมื่อเทียบกับ
ส่วนของผู้ถือหุ้น ณ วันที่ 31 ธันวาคม 2565 มูลค่า 256.03 ล้านบาท บริษัทฯ มีส่วนของผู้ถือหุ้นลดลง 125.53 ล้านบาท
คิดเป็นร้อยละ 49.03 ซึ่งสอดคล้องกับยอดกำไร (ขาดทุน) เบ็ดเสร็จ สำหรับรอบระยะเวลาบัญชี 9 เดือน สิ้นสุดวันที่ 30
กันยายน พ.ศ.2566
จึงเรียนมาเพื่อทราบ
ขอแสดงความนับถือ
-ลงนาม-
(นางสาวศิริพร โตทับเที่ยง)
ประธานกรรมการบริหาร และกรรมการผู้จัดการ
