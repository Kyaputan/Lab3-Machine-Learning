ที่ 009/2566
วันที่ 15 พฤษภาคม 2566
เรื่อง คำอธิบายและวิเคราะห์ของฝ่ายจัดการสำหรับผลการดำเนินงาน ไตรมาสที่ 1/2566 สิ้นสุดวันที่ 31 มีนาคม 2566
เรียน กรรมการและผู้จดั การ
ตลาดหลักทรัพยแ์ ห่งประเทศไทย
บริษัท เอส แอล เอ็ม คอร์ปอเรชั่น จำกัด (มหาชน) (“บริษัท”) ขอชี้แจงผลการดำเนินงานและฐานะทางการเงิน
ของบริษัทสำหรับงวดสามเดือน สิ้นสุดวันที่ 31 มีนาคม 2566 ดังต่อไปนี้
การวิเคราะห์ผลการดำเนินงาน
ผลการดำเนินงานสำหรับงวดสามเดือน สิ้นสุดวันที่ 31 มีนาคม 2566 กลุ่มบริษัทมีขาดทุนสุทธิสำหรับงวดจำนวน
-9.55 ล้านบาท ลดลงจำนวน 15.73 ล้านบาท หรือคิดเป็นร้อยละ 254.50 เมื่อเทียบกับกำไรสุทธิในงวดเดียวกันของปีก่อน
จำนวน 6.18 ล้านบาท เนื่องจากบริษัทมีการลงทุนในโครงการต่างๆ ตามแผนธุรกิจของบริษัท ทำให้ค่าใช้จ่ายในการขาย
เพิ่มขึ้น ในขณะที่งานละครยังไม่รับรู้เป็นรายได้ในไตรมาสนี้ และเนื่องจากเป็นช่วงก่อนการเลือกตั้ง ธุรกิจต่างๆ มีการชะลอ
การลงทุนด้านโฆษณาและการโปรโมทสินค้า/บริการต่างๆ เพื่อรอดูสถานการณ์
มกราคม - มีนาคม
สรุปผลการดำเนินงาน 2566 2565
เปลี่ยนแปลง
(พันบาท) (พันบาท)
รายได้จากการให้บริการ 32,596 57,234 43.05%
รายได้อื่น 390 622 37.30%
รายได้รวม 32,986 57,856 -42.99%
ต้นทุนจากการให้บริการ 22,262 36,016 -38.19%
ค่าใช้จ่ายในการขาย 12,227 7,756 57.65%
ค่าใช้จ่ายในการบริหาร 7,983 7,810 2.22%
ค่าใช้จ่ายรวม 42,472 51,582 -17.66%
กำไร(ขาดทุน)จากกิจกรรมดำเนินงาน (9,486) 6,274 -251.20%
ต้นทุนทางการเงิน (87) (120) 27.50%
กำไร(ขาดทุน)ก่อนภาษีเงินได้ -9,573 6,154 -255.56%
รายได้(ค่าใช้จ่าย)ภาษีเงินได้ 25 26 -3.85%
กำไร(ขาดทุน)สุทธิของกลุ่มบริษัท (9,548) 6,180 -254.50%
กำไรขั้นต้น 10,334 21,218 -51.30%
กำไร(ขาดทุน)ต่อหุ้น (บาท) (0.037) 0.024 -254.17%
อัตรากำไรขั้นต้น (%) 31.70% 37.07% -14.48%
อัตรากำไรสุทธิ (%) -28.95% 10.68% -370.98%
1
กลุ่มบริษัทมีรายได้จากการให้บริการจำนวน 32.60 ล้านบาท ลดลงจำนวน 24.64 ล้านบาท หรือคิดเป็น
ร้อยละ 43.05 เมื่อเทียบกับงวดเดียวกันของปีก่อนที่มีรายได้จากการให้บริการจำนวน 57.23 ล้านบาท เป็นผลมาจากการ
ลดลงของรายได้จากธุรกิจรับจ้างผลิตสื่อรายการออนไลน์แบบครบวงจร (Online Content) และธุรกิจรับจ้างผลิตสื่อ
(Content Production)
โดยต้นทุนจากการให้บริการจำนวน 22.26 ล้านบาท ลดลงจำนวน 13.75 ล้านบาท เมื่อเทียบกับงวดเดียวกันของ
ปีก่อนจำนวน 36.02 ล้านบาท ซึ่งสอดคล้องกับการลดลงของรายได้จากการให้บริการ โดยต้นทุนจากการให้บริการประกอบ
ไปด้วยค่าแรงทางตรงของพนักงานแผนกผลิต ต้นทุนทางตรงที่เกิดขึ้นจากการผลิตและถ่ายทำ และค่าโสหุ้ยอื่นๆ คิดเป็น
สัดส่วนของต้นทุนจากการให้บริการต่อรายได้จากการให้บริการอยู่ที่ร้อยละ 68.30 จากเดิมอยู่ที่ร้อยละ 62.93
กำไรขั้นต้นของกลุ่มบริษัทจำนวน 10.33 ล้านบาท ลดลงร้อยละ 51.30 เนื่องจากรายได้จากการให้บริการลดลง
เมื่อเทียบกับงวดเดียวกันของปีก่อน ในส่วนของอัตรากำไรขั้นต้นที่ร้อยละ 31.70 เมื่อเทียบกับงวดเดียวกันของปีก่อนที่
ร้อยละ 37.07
ค่าใช้จ่ายในการขายประกอบด้วยค่าใช้จ่ายที่เกี่ยวข้องกับพนักงานแผนกงานขายและการตลาด และต้นทุนทั้งหมด
ที่ใช้ในการผลิตสื่อที่ไม่มีผู้สนับสนุน รวมต้นทุนทางอ้อมของคลิปที่ไม่มีผู้สนับสนุน รวมจำนวน 12.23 ล้านบาท ปรับตัวเพิ่มขึ้น
4.47 ล้านบาท หรือคิดเป็นร้อยละ 57.65 เมื่อเทียบกับค่าใช้จ่ายในการขายในงวดเดียวกันของปีก่อนที่จำนวน 7.76 ล้านบาท
เนื่องจากบริษัทมีการจัดทำคลิปวีดีโอรายการใหม่ๆ เพิ่มขึ้น ซึ่งยังไม่มีผู้สนับสนุนหรือไม่มีลูกค้าลงในสื่อของบริษัท
โดยค่าใช้จ่ายในการขายเปรียบเทียบกับรายได้จากการให้บริการเท่ากับร้อยละ 37.51
ค่าใช้จ่ายในการบริหารเท่ากับ 7.98 ล้านบาท เพิ่มขึ้นจำนวน 0.17 ล้านบาท หรือเพิ่มขึ้นร้อยละ 2.22 เมื่อเทียบ
กับงวดเดียวกันของปีก่อนที่จำนวน 7.81 ล้านบาท ซึ่งเป็นผลมาจากการเพิ่มขึ้นของเงินเดือน ค่าแรงและผลประโยชน์ของ
พนักงาน ค่าที่ปรึกษาและค่าบริหารจัดการ
ค่าใช้จ่ายรวมของกลุ่มบริษัทมีจำนวน 42.47 ล้านบาท ลดลงจำนวน 9.11 ล้านบาท เมื่อเทียบกับค่าใช้จ่ายรวม
ในงวดเดียวกันของปีก่อนจำนวน 51.58 ล้านบาท ซึ่งเป็นผลมาจากต้นทุนจากการให้บริการที่ลดลงร้อยละ 38.19
บริษัทมีรายได้อื่นจำนวน 0.39 ล้านบาท ลดลงจำนวน 0.23 ล้านบาท เมื่อเทียบกับรายได้อื่นในงวดเดียวกันของ
ปีก่อนจำนวน 0.62 ล้านบาท โดยรายได้อื่นในงวดเกิดจากการปรับปรุงรายการทางบัญชีและมีรายการรับเงินค่าธรรมเนียมลด
ทุนจาก บจก.ศูนย์รับฝากหลักทรัพย์ (ประเทศไทย)
ในส่วนของอัตรากำไรสุทธิเท่ากับ -28.95% ลดลงจาก 10.68% ในงวดเดียวกันของปีก่อน เป็นผลมาจาก
รายได้รวมที่ลดลงถึงร้อยละ 42.99 และค่าใช้จ่ายในการขายเพิ่มขึ้นร้อยละ 57.65 เมื่อเทียบกับช่วงเดียวกันของปีก่อน
การวิเคราะห์ฐานะทางการเงิน
31 มีนาคม 2566 31 ธันวาคม 2565
สรุปฐานะทางการเงิน เปลี่ยนแปลง
(พันบาท) (พันบาท)
สินทรัพย์ 126,687 139,474 -9.17%
หนี้สิน 65,654 68,980 -4.82%
ส่วนของผู้ถือหุ้น 61,033 70,495 -13.42%
2
ณ วันที่ 31 มีนาคม 2566 และ 31 ธันวาคม 2565 กลุ่มบริษัทมีสินทรัพย์เท่ากับ 126.69 ล้านบาท และ 139.47
ล้านบาท ลดลงเป็นจำนวน 12.79 ล้านบาท เนื่องจากการลดลงของเงินสดและรายการเทียบเท่าเงินสด และลูกหนี้การค้าและ
ลูกหนี้อื่น
ณ วันที่ 31 มีนาคม 2566 และ 31 ธันวาคม 2565 กลุ่มบริษัทมีหนี้สินเท่ากับ 65.65 ล้านบาท และ 68.98
ล้านบาท ลดลงเปน็ จำนวน 3.33 ล้านบาท เนื่องจากการลดลงของต้นทุนงานบริการค้างจ่าย และหนี้สินตามสัญญาเช่า
ณ วันที่ 31 มีนาคม 2566 และ 31 ธันวาคม 2565 กลุ่มบริษัทมีส่วนของผู้ถือหุ้นเท่ากับ 61.03 ล้านบาท และ
70.50 ล้านบาท ลดลงเป็นจำนวน 9.46 ล้านบาท เนื่องจากบริษัทมีขาดทุนสุทธิระหว่างงวดส่งผลต่อการลดลงของ
ส่วนของผู้ถือหุ้น
จึงเรียนมาเพื่อโปรดทราบ
ขอแสดงความนับถือ
บริษัท เอส แอล เอ็ม คอร์ปอเรชั่น จำกัด (มหาชน)
(อรรถพล โพธิ์หาญรตั นกุล)
ประธานเจ้าหน้าที่บริหาร
3
