ที่ ไดเมท บช 014-2566
วันที่ 15 พฤษภาคม 2566
เรื่อง คำอธิบายและวิเคราะห์ระหว่างการของฝ่ายจัดการ สำหรับผลการดำเนินงานงวดสามเดือนสิ้นสุด
(1 มกราคม 2566 – 31 มีนาคม 2566)
เรียน กรรมการและผู้จัดการ ตลาดหลักทรัพย์แห่งประเทศไทย
บริษัท ไดเมท (สยาม) จำกัด (มหาชน) “บริษัท” ขอเรียนชี้แจงในส่วนของเกณฑ์ในการไม่ให้ข้อสรุปที่
แสดงในหน้ารายงานของผู้สอบบัญชี เรื่อง ผู้สอบบัญชีไม่สามารถสอบทานความเหมาะสมและเพียงพอของส่วน
แบ่งผลขาดทุนของผู้ลงทุนในกลุ่มบริษัทร่วมจำนวน 8 ล้านบาท ซึ่งรับรู้ในงบกำไรขาดทุนเบ็ดเสร็จสำหรับงวด
สิ้นสุดวันที่ 31 มีนาคม 2566 มีสาเหตุจากการที่บริษัทได้รับงบการเงินที่จัดทำโดยฝ่ายบริหารของบริษัทร่วม ณ
วันที่ 31 มีนาคม 2566 ซึ่งยังไม่ผ่านการสอบทานโดยผู้สอบบัญชีของบริษัทร่วม ทำให้ผู้สอบบัญชีของบริษัทไม่
สามารถสอบทานความเหมาะสมและเพียงพอของส่วนแบ่งกำไรดังกล่าว ที่ผ่านมาบริษัทได้ทำการติดต่อกับบริษัท
ร่วมรวมถึงผู้สอบบัญชีของบริษัทร่วมเพื่อขอความร่วมมือให้ทำการสอบทานงบการเงินที่จัดทำโดยฝ่ายบริหารของ
บริษัทร่วม ณ วันที่ 31 มีนาคม 2566 แล้ว แต่ทางบริษัทร่วมและผู้สอบบัญชีของบริษัทร่วมได้ชี้แจงกับบริษัทว่าไม่
สามารถสามารถให้ความร่วมมือได้เนื่องจากทางผู้สอบบัญชีของบริษัทร่วมไม่สามารถสอบทานงบการเงินของ
บริษัทร่วม ณ วันที่ 31 มีนาคม 2566 ให้ทันเวลาได้ บริษัทได้รับทราบสาเหตุแล้วและจะทำการเจรจาเพื่อหา
แนวทางให้มีการสอบทานงบการเงินรายไตรมาสของบริษัทร่วมต่อไปในอนาคต
เหตุการณ์สำคัญที่เกิดขึ้นภายในไตรมาส 1/2566
1. การลงทุนในบริษัท เอนเนอร์ยี่ ลิ้งค์ ดีไซน์ (ประเทศไทย) จำกัด
ตามที่ ที่ประชุมคณะกรรมการบริษัท ครั้งที่ 6/2565 เมื่อวันที่ 29 กันยายน 2565 ได้มีมติอนุมัติ
การตั้งบริษัทร่วมทุน (Joint Venture) เพื่อรองรับการลงทุนในธุรกิจพลังงานทดแทน
ปัจจุบันบริษัทได้ทำการลงทุนในบริษัท เอนเนอร์ยี่ ลิ้งค์ ดีไซน์ (ประเทศไทย) จำกัด เมื่อวันที่ 9
มีนาคม 2566 โดยมีทุนจดทะเบียน 2,000,000 บาท ทั้งนี้บริษัทจะถือหุ้นในสัดส่วนร้อยละ 25.995%
การเข้าซื้อหุ้นดังกล่าว บริษัทได้ทำการชำระค่าหุ้นด้วยเงินสดจำนวน 519,900 บาท
วิเคราะห์ผลการดำเนินงาน
ผลการดำเนินงานสำหรับงวดสามเดือนสิ้นสุดวันที่ 31 มีนาคม 2566 ของบริษัท บริษัท ไดเมท (สยาม)
จำกัด (มหาชน) “บริษัท” และบริษัทย่อยมีผลขาดทุนสุทธิสำหรับงวด เป็นจำนวน 24.17 ล้านบาท
รายได้ (ล้านบาท) สำหรับงวดสามเดือนสิ้นสุด การเปลี่ยนแปลง
สำหรับงวดสิ้นสุด 31 มี.ค. 2566 % 2565 % ล้านบาท %
2566
รายได้จากการขายและบริการ 23.97 97.92% 48.92 99.10% (24.95) -51.00%
รายได้อื่น 0.51 2.08% 0.44 0.90% 0.07 15.91%
รวมรายได้ทั้งหมด 24.48 100.00% 49.36 100.00% (24.88) -50.41%
จากงบกำไรขาดทุนเบ็ดเสร็จสำหรับงวดสามเดือนสิ้นสุดวันที่ 31 มีนาคม 2566 บริษัทและบริษัทย่อยมี
รายได้รวม 24.48 ล้านบาท ลดลงเป็นจำนวณ 24.88 ล้านบาท คิดเป็นร้อยละ 50.41 เมื่อเปรียบเทียบกับงวด
เดียวกันของปีที่ผ่าน ซึ่งในงวดปัจจุบันมีรายได้หลักจากการขายและการให้บริการคิดจำนวน 23.97 ล้านบาท คิด
เป็น 97.92% ของรายได้รวม ซึ่งมาจากการดำเนินธุรกิจขายสีอุตสาหกรรม และมีรายได้อื่น เท่ากับ 0.51 ล้านบาท
คิดเป็น 2.08% ของรายได้รวม ซึ่งนับเป็นการลดลงอย่างมีนัยสำคัญ สาเหตุเนื่องจากสภาพเศรษฐกิจ และการ
สูญเสียลูกค้าหลัก
ค่าใช้จ่าย (ล้านบาท) สำหรับงวดสามเดือนสิ้นสุด การเปลี่ยนแปลง
สำหรับงวดสิ้นสุด 31 มี.ค. 2566 % 2565 % ล้านบาท %
2566
ต้นทุนขายและบริการ 21.77 53.83% 18.61 43.23% 3.16 16.98%
ต้นทุนในการจัดจำหน่าย 6.67 16.49% 6.09 14.15% 0.58 9.52%
ค่าใช้จ่ายในการบริหาร 11.25 27.82% 17.09 39.70% (5.84) -34.17%
ต้นทุนทางการเงิน 0.75 1.85% 1.26 2.93% (0.51) -40.48%
รวมค่าใช้จ่าย 40.44 100% 43.05 100% (2.61) -6.06%
ค่าใช้จ่ายรวมของบริษัทและบริษัทย่อยคิดเป็นจำนวน 40.44 ล้านบาท ลดลง 2.61 ล้านบาท คิดเป็นร้อย
ละ 6.06% เมื่อเปรียบเทียบกับงวดเดียวกันของปีที่ผ่านมา โดยในงวดสามเดือนสิ้นสุดวันที่ 31 มีนาคม 2566
มีค่าใช้จ่ายส่วนมากอยู่ในส่วนของต้นทุนขายและบริการ จำนวน 21.77 ล้านบาท ซึ่งมสี ัดส่วนเท่ากับ 53.83%
ของต้นทุนขายและบริการ เพิ่มขึ้น 3.16 ล้านบาท คิดเป็นร้อยละ 16.98% เมื่อเปรียบเทียบกับงวดเดียวกันของปี
ที่ผ่านมา ซึ่งนับเป็นการลดลงอย่างไมม่ ีนัยสำคัญ
เมื่อพิจารณากำไรขั้นต้นของงวดสามเดือนสิ้นสุดวันที่ 31 มีนาคม 2566 พบว่าบริษัทและบริษัทย่อยมี
กำไรขั้นต้นเป็นจำนวน 2.2 ล้านบาท เทียบเท่ากับ 9.06% ของรายได้จากการขายและบริการ และเมื่อหัก
ค่าใช้จ่ายอื่น ๆ ที่เกิดขึ้นในงวดสามเดือนสิ้นสุดวันที่ 31 มีนาคม 2566 จะทำบริษัทและบริษัทย่อยมีผลขาดทุน
เท่ากับ 24.17 ล้านบาท
การวิเคราะห์ฐานะการเงิน
1.สินทรัพย ์
ณ วันที่ 31 มีนาคม 2566 บริษัทและบริษัทย่อยมีสินทรัพย์ทั้งหมด 503.46 ล้านบาท ลดลง 21.62 ล้าน
บาท เมื่อเปรียบเทียบกับสินทรัพย์ ณ วันที่ 31 ธันวาคม 2565 ซึ่งมีสินทรัพย์เท่ากับ 525.07 ล้านบาท ทั้งนี้
สินทรัพย์ของบริษัทประกอบด้วย
สินทรัพย์หมุนเวียนจำนวน 101.83 ล้านบาท คิดเป็นสัดส่วน 20.23% ของสินทรัพย์ทั้งหมด ลดลง 13.23
ล้านบาท เมื่อเปรียบเทียบกับสินทรัพย์ ณ วันที่ 31 ธันวาคม 2565 ที่มีสินทรัพย์หมุนเวียนเท่ากับ 115.05 ล้าน
บาท โดยสินทรัพย์หมุนเวียนส่วนมากอยู่ในรูปเงินสดหรือรายการที่เทียบเท่าเงินสดจำนวน 34.72 ล้านบาท
เทียบเท่ากับ 34.09% ของสินทรัพย์หมุนเวียนทั้งหมด เพิ่มขึ้น 22.15 ล้านบาท โดยเงินสดหรือรายการเทียบเท่า
เงินสดที่เพิ่มขึ้นอันเนื่องมาจากในระหว่างงวดสามเดือนสิ้นสุด บริษัท ไดเมท (สยาม) จำกัด (มหาชน) ได้รับชำระ
จากลูกหนี้ นอกจากนี้ยังมีรายการลูกหนี้การค้าและลูกหนี้หมุนเวียนอื่น – กิจการอื่น จำนวน 43.80 ล้านบาท ที่
ลดลง 34.23 ล้านบาท เมื่อเทียบกับ ณ วันที่ 31 ธันวาคม 2565 ซึ่งเท่ากับ 78.03 ล้านบาท
สินทรัพย์ไม่หมุนเวียนเท่ากับ 401.63 ล้านบาท คิดเป็นสัดส่วน 79.77% ของสินทรัพย์ทั้งหมด ลดลง 8.4
ล้านบาท เมื่อเปรียบเทียบกับสินทรัพย์ ณ วันที่ 31 ธันวาคม 2565 ที่มีสินทรัพย์ไม่หมุนเวียนเท่ากับ 410.02 ล้าน
บาท
2.หนี้สิน
ณ วันที่ 31 มีนาคม 2566 บริษัทและบริษัทย่อยมีหนี้สินทั้งหมด 81.57 ล้านบาท ประกอบด้วย หนี้สิน
หมุนเวียนจำนวน 61.04 ล้านบาท และหนี้สินไม่หมุนเวียนจำนวน 20.53 ล้านบาท ซึ่งบริษัทและบริษัทย่อยมี
หนี้สินรวมเพิ่มขึ้น 2.56 ล้านบาท เมื่อเปรียบเทียบกับงบแสดงฐานะการเงิน ณ วันที่ 31 ธันวาคม 2565 ซึ่งมี
หนี้สินเท่ากับ 79.01 ล้านบาท
3.ส่วนของผู้ถือหุ้น
ณ วันที่ 31 มีนาคม 2566 บริษัทและบริษัทย่อยมีส่วนของผู้ถือหุ้นทั้งหมด 421.89 ล้านบาท ลดลง
24.17 ล้านบาท เมื่อเปรียบเทียบกับงบแสดงฐานะการเงิน ณ วันที่ 31 ธันวาคม 2565 ซึ่งมีส่วนของเจ้าของเท่ากับ
446.07 ล้านบาท
จึงเรียนมาเพื่อทราบ
ขอแสดงความนับถือ
(พิชัย ชัยณรงค์โลกา)
ประธานเจ้าหน้าที่บริหารฝ่ายการเงิน
