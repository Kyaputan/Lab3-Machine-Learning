บริษัท โนวา เอมไพร์ จำกัด (มหาชน)
คำอธิบายและการวิเคราะห์งบการเงิน
สำหรับงวดเก้าเดือนสิ้นสุดวันที่ 30 กนั ยายน 2566
และชี้แจงสาเหตุผลการดำเนินงานเปลี่ยนแปลงจากงวดเดียวกันของปีก่อนเกินร้อยละ 20
เลขท ี่ CS015/2566
วันท ี่13 พฤศจิกายน 2566
เรื่อง คำอธิบายและวิเคราะห์ฐานะการเงินและผลการดำเนินงานของบริษัท สำหรับงวดเก้าเดือนสิ้นสุดวันที่ 30 กันยายน
2566
เรียน กรรมการและผู้จัดการตลาดหลักทรัพย์แห่งประเทศไทย
บริษัท โนวา เอมไพร์ จำกัด (มหาชน) (“บริษัทฯ”) ขอชี้แจงผลการดำเนินงานของบริษัทและบริษัทย่อย (“กลุ่มบริษัท”)
สำหรับงวดเก้าเดือนสิ้นสุดวันที่ 30 กันยายน 2566 และสาเหตุผลการดำเนินงานเปลี่ยนแปลงจากงวดเดียวกันของปีก่อนเกินร้อย
ละ 20 โดยมีรายละเอียดดังนี้
สรุปเหตุการณ์สำคัญจากการดำเนินงานสำหรับงวดเก้าเดือนสิ้นสุดวันที่ 30 กันยายน 2566
เมื่อวันที่ 24 มกราคม 2566 ทปี่ ระชุมคณะกรรมการของบริษัทฯ ครั้งที่ 1/2566 มีมติอนุมัติการออกและเสนอขายหุ้นกู้
ครั้งที่ 1/2566 ในวงเงินไม่เกิน 400 ล้านบาท โดยมีมูลค่าที่ตราไว้หน่วยละ 1,000 บาท อายุ 1 ปี 9 เดือน หุ้นกู้ของบริษัทฯ เป็น
หุ้นกู้ที่ออกใหม่แก่ผู้ลงทุนสถาบันและผู้ลงทุนรายใหญ่ และเป็นหุ้นกู้ชนิดระบุชื่อผู้ถือ ประเภทไม่ด้อยสิทธิ ไม่มีหลักประกันและมี
ผู้แทนผู้ถือหุ้นกู้ โดยมีกำหนดชำระดอกเบี้ยทุก 3 เดือน และบริษัทฯ มีสิทธิไถ่ถอนก่อนครบกำหนด ซึ่งบริษัทฯ ได้รับการอนุญาต
ให้เสนอขายหุ้นกู้จากสำนักงานคณะกรรมการกำกับหลักทรัพย์และตลาดหลักทรัพย์แล้วเมื่อวันที่ 7 มีนาคม 2566 และบริษัทฯ ได้
เสนอขายหุ้นกู้แล้วในระหว่างวันที่ 14-16 มีนาคม 2566 จำนวนทั้งสิ้น 400,000 หน่วย มูลค่าที่ตราไว้หน่วยละ 1,000 บาท คิด
เป็นมูลค่ารวมหุ้นกู้จำนวน 400 ล้านบาท โดยหุ้นกู้ของบริษัทฯ ได้ออกจำหน่ายครบตามที่เสนอขายทั้งหมด จำนวนเงินทั้งสิ้น 400
ล้านบาท ต่อมาวันที่ 20 มีนาคม 2566 บริษัทฯ ได้ปฏิบัติตามวัตถุประสงค์ในการออกและเสนอขายหุ้นกู้ดังกล่าว โดยบริษัทฯ
ชำระค่าหุ้นสามัญงวดสุดท้ายจากการลงทุนในบริษัท วินชัย จำกัด (“วินชัย”) ในสัดส่วนร้อยละ 24.375 เป็นจำนวนเงินทั้งสิ้น 165
ล้านบาท ให้แก่บริษัท เดอะ แพลนเน็ต วาย โฮลดิ้ง จำกัด นอกจากนี้ วัตถุประสงค์ที่สองในการออกและเสนอขายหุ้นกู้เพื่อการ
ขยายธุรกิจ จำนวนเงินที่ใช้โดยประมาณ 165 ล้านบาท ปัจจุบัน บริษัทฯ อยู่ในระหว่างการพิจารณาการขยายธุรกิจ จึงยังมิได้ใช้
เงินจำนวนดังกล่าว วัตถุประสงค์สุดท้ายในการออกและเสนอขายหุ้นกู้เพื่อใช้เป็นเงินทุนหมุนเวียนและสนับสนุนการดำเนินงานของ
บริษัทและบริษัทย่อย จำนวนเงินที่ใช้โดยประมาณ 70 ล้านบาท ณ วันที่ 30 กันยายน 2566 บริษัทฯ มีเงินทุนหมุนเวียนดังกล่าว
คงเหลือ จำนวน 49 ล้านบาท
การวิเคราะห์ผลการดำเนินงานและฐานะการเงินมีรายละเอียดดังต่อไปน ี้
สรุปผลการดำเนินงาน หน่วย: ลา้ นบาท
งบการเงินรวม เปลี่ยนแปลง
สำหรับงวดเก้าเดือนสิ้นสุดวันที่ 30 กันยายน
2566 2565 เพิ่มขึ้น/(ลดลง) ร้อยละ
รายได้จากการขายไฟฟ้า 683.74 427.14 256.60 60%
กำไรขั้นต้น 447.28 210.19 237.09 113%
กำไรจากการเปลี่ยนสถานะเงินลงทุน - 59.89 (59.89) (100%)
กำไรจากการซื้อธุรกิจในราคาต่ำกว่ามูลค่ายุติธรรม - 6.04 (6.04) (100%)
กำไรจากสัญญาแลกเปลี่ยนอัตราดอกเบี้ย 0.18 7.29 (7.11) (98%)
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
สรุปผลการดำเนินงาน หน่วย: ลา้ นบาท
งบการเงินรวม เปลี่ยนแปลง
สำหรับงวดเก้าเดือนสิ้นสุดวันที่ 30 กันยายน
2566 2565 เพิ่มขึ้น/(ลดลง) ร้อยละ
รายได้อื่น 3.88 7.97 (4.09) (51%)
ค่าใช้จ่ายในการบริหาร (39.74) (47.01) (7.27) (15%)
กำไรจากการดำเนินงาน 411.60 244.37 167.23 68%
ส่วนแบ่งกำไรจากเงินลงทุนในบริษัทร่วม - 9.69 (9.69) (100%)
ค่าใช้จ่ายทางการเงิน (117.05) (85.15) 31.90 37%
ผลประโยชน์ (ค่าใช้จ่าย) ภาษีเงินได้ 0.24 (0.10) 0.34 340%
กำไรสำหรับงวด 294.79 168.81 125.98 75%
กำไรเบ็ดเสร็จรวมสำหรับงวด 290.43 164.43 126.00 77%
การแบ่งปันกำไร
ส่วนที่เป็นของผู้ถือหุ้นของบริษัทฯ 210.72 105.62 105.10 100%
ส่วนที่เป็นของผู้มีส่วนได้เสียที่ไม่มีอำนาจควบคุมของบริษัทย่อย 84.07 63.19 20.88 33%
การแบ่งปันกำไรเบ็ดเสร็จรวม
ส่วนที่เป็นของผู้ถือหุ้นของบริษัทฯ 207.45 101.25 106.20 105%
ส่วนที่เป็นของผู้มีส่วนได้เสียที่ไม่มีอำนาจควบคุมของบริษัทย่อย 82.98 63.18 19.80 31%
อัตราส่วนทางการเงินที่สำคัญ
อัตรากำไรขั้นต้น (ร้อยละ) 65 49
อัตรากำไรจากการดำเนินงาน (ร้อยละ) 60 57
อัตรากำไรสุทธิ (ร้อยละ) 43 40
อัตราผลตอบแทนจากสินทรัพย์ (ร้อยละ) 5.07 3.04
อัตราผลตอบแทนผู้ถือหุ้น (ร้อยละ) 11.45 5.49
กำไรต่อหุ้นขั้นพื้นฐาน หน่วย : บาท
งบการเงินรวม เปลี่ยนแปลง
สำหรับงวดเก้าเดือนสิ้นสุดวันที่ 30 กันยายน
2566 2565 เพิ่มขึ้น/(ลดลง) ร้อยละ
กำไรสุทธิต่อหุ้นส่วนที่เป็นของผู้ถือหุ้นของบริษัทฯ 1.24 0.63 0.61 97%
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
รายไดแ้ ละต้นทุนจากการดำเนินงาน – ตามส่วนงานธุรกิจ
กลุ่มบริษัทมีรายได้จากการขายไฟฟ้ารวมสำหรับงวดเก้าเดือนสิ้นสุดวันที่ 30 กันยายน 2566 จำนวน 683.74 ล้านบาท
เพิ่มขึ้นจำนวน 256.60 ล้านบาท หรือร้อยละ 60 เมื่อเทียบกับช่วงเวลาเดียวกันของปีก่อนที่มีรายได้รวม 427.14 ล้านบาท โดย
รายละเอียดแยกตามส่วนงานธุรกิจดังน ี้
หน่วย: ล้านบาท
ผลการดำเนินงานแยกตามส่วนงานธุรกิจ – การผลิต
พลังงานแสงอาทิตย์ พลังงานลม รวม
และจำหน่ายไฟฟ้า
ขนาดกำลังการผลิตไฟฟ้า 7.825 เมกะวัตต์ 45.00 เมกะวัตต์ 52.825 เมกะวัตต์
สำหรับงวดเก้าเดือนสิ้นสุดวันที่ 30 กันยายน 2566 2565 2566 2565 2566 2565
รายได้จากการดำเนินงาน 44.24 41.28 639.50 385.86 683.74 427.14
กำไรขั้นต้น 15.74 14.22 431.54 195.97 447.28 210.19
อัตรากำไรขั้นต้น (ร้อยละ) 36 34 67 51 65 49
หากพิจารณารายได้สำหรับงวดเก้าเดือนสิ้นสุดวันที่ 30 กันยายน 2566 กลุ่มบริษัทมีรายได้จากการผลิตและจำหน่าย
ไฟฟ้าโดยแบ่งออกเป็น 2 ส่วนงาน ได้แก่ การผลิตและจำหน่ายไฟฟ้าจากพลังงานแสงอาทิตย์และพลังงานลม ซึ่งก่อให้เกิดรายได้
จากการดำเนินธุรกิจตามปกติของกลุ่มบริษัทเป็นจำนวน 44.24 ล้านบาท และ 639.50 ล้านบาท ตามลำดับ เพิ่มขึ้นจาก
งวดเดียวกันของปีก่อนเป็นจำนวน 2.96 ล้านบาท หรือร้อยละ 7 และ 253.64 ล้านบาท หรือร้อยละ 66 ตามลำดับ ซึ่งรายได้รวม
จากการขายไฟฟ้าเพิ่มขึ้นจากการผลิตและจำหน่ายไฟฟ้าจากพลังงานลมเป็นหลัก เนื่องจากการรวมผลการดำเนินงานของวินชัย
ในงบการเงินรวมจากการเปลี่ยนแปลงสถานะเงินลงทุนในวินชัยจากบริษัทร่วมเป็นบริษัทย่อยตั้งแต่วันที่ 24 มกราคม 2565
จึงทำให้รายได้จากการผลิตและจำหน่ายไฟฟ้าจากพลังงานลมเพิ่มขึ้น นอกจากนี้ ปริมาณผลิตพลังงานไฟฟ้าสำหรับงวด 9 เดือน
สิ้นสุดวันที่ 30 กันยายน 2566 เพิ่มขึ้นร้อยละ 23 เมื่อเทียบกับงวดเดียวกันของปีก่อน ซึ่งเป็นผลจากปัจจัยหนุนทางธรรมชาติ
รวมถึงราคาขายไฟฟ้าเฉลี่ยสำหรับงวด 9 เดือนสิ้นสุดวันที่ 30 กันยายน 2566 เท่ากับ 7.36 บาทต่อหน่วย เพิ่มขึ้นเป็นจำนวน 1.04
บาทต่อหน่วย หรือร้อยละ 17 เมื่อเทียบกับงวดเดียวกันของปีก่อน จึงเป็นปัจจัยที่ทำให้กลุ่มบริษัทมีรายได้เพิ่มขึ้นอย่างเป็น
สาระสำคัญ
สำหรับงวดเก้าเดือนสิ้นสุดวันที่ 30 กันยายน 2566 กลุ่มบริษัทมีต้นทุนขายไฟฟ้าจำนวน 236.46 ล้านบาท
เพิ่มขึ้น 19.51 ล้านบาท หรือร้อยละ 9 จากงวดเดียวกันของปีก่อน เนื่องจากการเปลี่ยนแปลงสถานะเงินลงทุนในวินชัยจากบริษัท
ร่วมเป็นบริษัทย่อยตั้งแต่วันที่ 24 มกราคม 2565 ดังนั้น งบการเงินรวมของบริษัทฯ จึงรับรู้ผลการดำเนินงานของวินชัยใน
งบการเงินรวมตั้งแต่วันที่ 24 มกราคม 2565
อย่างไรก็ตาม การเปลี่ยนแปลงของรายได้มีสัดส่วนที่มากกว่าการเปลี่ยนแปลงของต้นทุนขาย จึงทำให้อัตรากำไรขั้นต้น
สำหรับงวดเก้าเดือนสิ้นสุดวันที่ 30 กันยายน 2566 คิดเป็นร้อยละ 65 สูงกว่าอัตรากำไรขั้นต้นของงวดก่อนทรี่ ้อยละ 49
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
การลงทุนในบริษัท วินชัย จำกัด
ตามที่บริษัทฯ ได้เข้าลงทุนในหุ้นสามัญของวินชัยเพิ่มเติมในสัดส่วนร้อยละ 24.375 ในวันที่ 24 มกราคม 2565 บริษัทฯ
ได้เปลี่ยนการจัดประเภทการลงทุนในบริษัทร่วมเป็นบริษัทย่อย ดังนั้น ก่อนการเปลี่ยนสถานะเงินลงทุน กลุ่มบริษัทรับรู้ส่วนแบ่ง
กำไรจากเงินลงทุนในบริษัทร่วมเป็นจำนวน 9.69 ล้านบาทจากผลการดำเนินงานของวินชัยสำหรับระยะเวลาตั้งแต่วันที่ 1 มกราคม
2565 จนถึงวันที่ 23 มกราคม 2565 ในสัดส่วนร้อยละ 26.25 นอกจากนี้ ในปี 2565 บริษัทฯ ได้เสร็จสิ้นการประเมินมูลค่ายุติธรรม
ของสินทรัพย์และหนี้สินที่ระบุได้ของวินชัยทบี่ ริษัทฯ เข้าไปลงทุนในวินชัยในสัดส่วนร้อยละ 26.25 เมื่อวันที่ 21 เมษายน 2564
หลังจากที่บริษัทฯ ลงทุนเพิ่มเติมในวันที่ 24 มกราคม 2565 บริษัทฯ มีสัดส่วนการถือหุ้นเป็นจำนวนร้อยละ 50.625
ของหุ้นสามัญที่ออกและชำระแล้วของวินชัย และมีอำนาจควบคุมต่อกิจกรรมที่สำคัญของวินชัย ดังนั้น สถานะเงินลงทุนจึงเปลี่ยน
จากบริษัทร่วมเป็นบริษัทย่อย โดยทกี่ ลุ่มบริษัทรับรู้กำไรจากการเปลี่ยนสถานะเงินลงทุนจำนวน 59.89 ล้านบาทในงบกำไรขาดทุน
สำหรับงวดเก้าเดือนสิ้นสุดวันที่ 30 กันยายน 2565 ซึ่งเกิดจาก 2 รายการ ดังต่อไปน ี้
1. ส่วนต่างจำนวน 54.55 ล้านบาท ระหว่างมูลค่าทางบัญชีตามวิธีส่วนได้เสียที่มีอยู่ก่อนการรวมธุรกิจ (เงินลงทุนใน
บริษัทวินชัยในสัดส่วนร้อยละ 26.25) เป็นจำนวน 819.10 ล้านบาท กับมูลค่ายุติธรรมในสัดส่วนเดียวกัน
ก่อนการรวมธุรกิจ เป็นจำนวน 873.65 ล้านบาท และ
2. การรับรู้จำนวนสะสมของส่วนแบ่งกำไรขาดทุนเบ็ดเสร็จอื่นจากบริษัทร่วมจำนวน 5.34 ล้านบาท
นอกจากนี้ งบแสดงฐานะการเงินและผลการดำเนินงานของวินชัยนับตั้งแต่วันที่ 24 มกราคม 2565 เป็นต้นไป
รวมอยู่ในงบการเงินรวมของกลุ่มบริษัทแล้ว
กลุ่มบริษัทรับรู้กำไรจากการซื้อธุรกิจในราคาต่ำกว่ามูลค่ายุติธรรมจำนวน 6.04 ล้านบาทในงบกำไรขาดทุนสำหรับงวด
เก้าเดือนสิ้นสุดวันที่ 30 กันยายน 2565 จากการทบี่ ริษัทฯ ได้เสร็จสิ้นการประเมินมูลค่ายุติธรรมของสินทรัพย์ที่ระบุได้ที่ได้มาและ
หนี้สินที่รับมาของวินชัย บริษัทฯ เข้าลงทุนในวินชัยในสัดส่วนร้อยละ 24.375 เมื่อวันที่ 24 มกราคม 2565 ซึ่งมูลค่ายุติธรรม ณ
วันที่ซื้อพบว่ามีสินทรัพย์สุทธิของวินชัยในสัดส่วนที่บริษัทฯ ลงทุน เป็นจำนวน 1,579.69 ล้านบาท ในขณะที่บริษัทฯ มีต้นทุนการ
ซื้อเงินลงทุนในวินชัยเป็นจำนวน 1,573.65 ล้านบาท
ต่อมาเมื่อวันที่ 27 ธันวาคม 2565 ที่ประชุมวิสามัญผู้ถือหุ้นครั้งที่ 1/2565 มีมติอนุมัติการลงทุนในหุ้นสามัญของวินชัย
ผ่านการรับโอนกิจการทั้งหมด (Entire Business Transfer) จากบริษัท เดอะ แพลนเน็ต วาย โฮลดิ้ง จำกัด จำนวน 2.4 ล้านหุ้น
มูลค่าหุ้นที่ตราไว้หุ้นละ 100 บาท หรือคิดเป็นสัดส่วนร้อยละ 24.375 ของจำนวนหุ้นทั้งหมดของวินชัย โดยชำระค่าตอบแทน
เป็นเงินสดจำนวนทั้งสิ้น 715 ล้านบาท ซึ่งบริษัทฯ ได้เข้าทำรายการดังกล่าวเมื่อวันที่ 27 ธันวาคม 2565 ทั้งนี้ ภายหลังธุรกรรม
การรับโอนกิจการทั้งหมดเสร็จสมบูรณ์ บริษัทฯ ถือหุ้นในวินชัยรวมทั้งสิ้น จำนวน 7,425,000 หุ้น หรือคิดเป็นร้อยละ 75
ของจำนวนหุ้นทั้งหมดของวินชัย
การยกเลิกการใช้การบัญชีป้องกันความเสี่ยง (Hedge Accounting)
ในระหว่างไตรมาสที่ 3 ของปี 2565 บริษัทย่อยได้ยกเลิกการใช้การบัญชีสำหรับการป้องกันความเสี่ยง (Hedge
Accounting) สำหรับสัญญาแลกเปลี่ยนอัตราดอกเบี้ย (Interest Rate Swap) ที่ทำกับสถาบันการเงินแห่งหนึ่งเพื่อปัองกัน
ความเสี่ยงด้านอัตราดอกเบี้ยของเงินกู้ยืมระยะยาวจากสถาบันการเงินแห่งดังกล่าว เนื่องจากมีการชำระคืนเงินกู้ยืมก่อน
ครบกำหนดโดยการรีไฟแนนซ์ อย่างไรก็ตาม บริษัทย่อยยังคงไว้ซึ่งสัญญาแลกเปลี่ยนอัตราดอกเบี้ย (Interest Rate Swap) โดย
แลกเปลี่ยนจากอัตราดอกเบี้ยแบบลอยตัวเป็นอัตราดอกเบี้ยคงที่ตามอัตราที่ระบุไว้ในสัญญา ทำให้กลุ่มบริษัทแสดงผลกำไรจาก
สัญญาแลกเปลี่ยนอัตราดอกเบี้ยในงบกำไรขาดทุน ซึ่งประกอบด้วย 3 รายการ ดังน ี้
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
1. ผลสะสมของกำไรจากการป้องกันความเสี่ยงในกระแสเงินสดจำนวน 5.84 ล้านบาท เป็นผลกำไรจากการวัดมูลค่า
ยุติธรรมของสัญญาแลกเปลี่ยนอัตราดอกเบี้ยจากการยกเลิกการใช้การบัญชีป้องกันความเสี่ยงในงบกำไรขาดทุนสำหรับ
งวดเก้าเดือนสิ้นสุดวันที่ 30 กันยายน 2565
2. ผลกำไรจากการวัดมูลค่ายุติธรรมของสัญญาแลกเปลี่ยนอัตราดอกเบี้ย (Interest Rate Swap) สำหรับงวดเก้าเดือน
สิ้นสุดวันที่ 30 กันยายน 2566 และช่วงเวลาเดียวกันของปีก่อนเป็นจำนวน 7.70 ล้านบาท และ 2.60 ล้านบาท
ตามลำดับ ซึ่งเพิ่มขึ้นเป็นจำนวน 5.10 ล้านบาท หรือคิดเป็นร้อยละ 196
3. ผลขาดทุนจากการจ่ายชำระตามสัญญาแลกเปลี่ยนอัตราดอกเบี้ย (Interest Rate Swap) สำหรับงวดเก้าเดือนสิ้นสุด
วันที่ 30 กันยายน 2566 และช่วงเวลาเดียวกันของปีก่อนเป็นจำนวน 7.52 ล้านบาท และ 1.15 ล้านบาท ตามลำดับ ซึ่ง
เพิ่มขึ้นเป็นจำนวน 6.37 ล้านบาท หรือคิดเป็นร้อยละ 554
รายได้อื่น
กลุ่มบริษัทมีรายได้อื่นสำหรับงวดเก้าเดือนสิ้นสุดวันที่ 30 กันยายน 2566 และช่วงเวลาเดียวกันของปีก่อนเป็นจำนวน
3.88 ล้านบาท และ 7.97 ล้านบาท ตามลำดับ ซึ่งลดลงเป็นจำนวน 4.09 ล้านบาท หรือคิดเป็นร้อยละ 51 เนื่องจากในระหว่าง
ไตรมาสที่ 3 ปี 2565 บริษัทย่อยรับรู้รายได้จากเงินชดใช้ค่าสินไหมทดแทนจากประกันภัยกรณีธุรกิจหยุดชะงัก (Business
Interruption Insurance) จากการเกิดความเสียหายต่อทรัพย์สินที่เอาประกันภัยของบริษัทย่อยเป็นจำนวน 5.45 ล้านบาท ทั้งนี้
บริษัทย่อยได้รับชำระเงินค่าสินไหมทดแทนดังกล่าวแล้วในระหว่างไตรมาสที่ 2 ปี 2566
ค่าใช้จ่ายทางการเงิน
ค่าใช้จ่ายทางการเงินส่วนใหญ่ของกลุ่มบริษัทเกิดจากดอกเบี้ยของการกู้ยืมเงินระยะยาว ดอกเบี้ยหุ้นกู้ และจากการรับรู้
สิทธิการใช้ตามมาตรฐานรายงานการทางเงิน ฉบับที่ 16 เรื่อง สัญญาเช่า โดยสาเหตุหลักที่ค่าใช้จ่ายทางการเงินเพิ่มขึ้นจากไตรมาส
ที่ 3 ป ี2565 เป็นผลมาจากการทวี่ ินชัยเข้าทำสัญญาเงินกู้ยืมระยะยาวกับสถาบันการเงินแห่งหนึ่ง ทำให้ยอดคงเหลือเงินกู้ยืมสูงขึ้น
และเนื่องจากอัตราดอกเบี้ยเงินกู้ที่กำหนดตามสัญญาเงินกู้กับสถาบันการเงินเพิ่มขึ้นจากเฉลี่ยเก้าเดือนสิ้นสุดวันที่ 30 กันยายน
2566 ร้อยละ 4.7 ต่อปี ในขณะที่อัตราดอกเบี้ยเงินกู้เฉลี่ยเก้าเดือนสิ้นสุดวันที่ 30 กันยายน 2565 เท่ากับร้อยละ 3.1 ต่อปี จึง
ส่งผลใหค้ ่าใช้จ่ายทางการเงินที่เกี่ยวข้องกับเงินกู้ยืมระยะยาวจากสถาบันการเงินของวินชัยเพิ่มขึ้นเป็นจำนวน 31.37 ล้านบาท
การแบ่งปันกำไรเบ็ดเสร็จรวมให้กับผู้มีส่วนได้เสียที่ไม่มีอำนาจควบคุม
สำหรับงวดเก้าเดือนสิ้นสุดวันที่ 30 กันยายน 2566 กำไรเบ็ดเสร็จรวมของผู้มีส่วนได้เสียที่ไม่มีอำนาจควบคุมของ
บริษัทย่อยเท่ากับ 82.98 ล้านบาท ประกอบด้วย 2 รายการ ดังน ี้
1. กำไรสุทธิสำหรับงวดเก้าเดือนสิ้นสุดวันที่ 30 กันยายน 2566 ของวินชัยในสัดส่วนที่ผู้อื่นลงทุนในหุ้นสามัญของวินชัย
เป็นจำนวนเงินทั้งสิ้น 84.07 ล้านบาท
2. ผลขาดทุนสุทธิสำหรับต้นทุนในการป้องกันความเสี่ยงจากการทำสัญญาแลกเปลี่ยนอัตราดอกเบี้ยและเงินต้นต่างสกุลเงิน
แบบกำหนดเพดานอัตราดอกเบี้ย (Capped Cross Currency Swap) และสัญญาแลกเปลี่ยนอัตราดอกเบี้ยและเงินต้น
ต่างสกุลเงิน (Cross Currency Swap) จำนวนเงินทั้งสิ้น 1.09 ล้านบาท ซึ่งเกิดจากการทำสัญญาเพื่อป้องกันความเสี่ยง
จากอัตราดอกเบี้ยและอัตราแลกเปลี่ยนของวงเงินกู้ยืมสกุลเหรียญสหรัฐอเมริกาที่วินชัยได้เข้าทำสัญญาวงเงินสินเชื่อ
กับสถาบันการเงินแห่งหนึ่งเมื่อวันที่ 27 กรกฎาคม 2565 ในวงเงินรวมทั้งสิ้น 74 ล้านเหรียญสหรัฐอเมริกา หรือเทียบเท่า
เป็นจำนวนเงิน 2,773 ล้านบาท
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
สรุปฐานะการเงิน หน่วย: ล้านบาท
งบการเงินรวม เปลี่ยนแปลง
30 กันยายน 2566 31 ธันวาคม 2565 เพิ่มขึ้น/(ลดลง) ร้อยละ
สินทรัพย์หมุนเวียน 607.45 454.71 152.74 34%
สินทรัพย์ไม่หมุนเวียน 5,218.82 (9.51) 0%
5,209.31
สินทรัพย์รวม 5,816.76 5,673.53 143.23 3%
หนี้สินหมุนเวียน 449.91 621.00 (171.09) (28%)
หนี้สินไม่หมุนเวียน 2,792.66 2,678.15 114.51 4%
หนี้สินรวม 3,242.57 3,299.15 (56.58) (2%)
ส่วนของผู้ถือหุ้น 2,574.19 2,374.38 199.81 8%
อัตราส่วนทางการเงินที่สำคัญ
อัตราส่วนสภาพคล่อง (เท่า) 1.35 0.73
ณ วันที่ 30 กันยายน 2566 กลุ่มบริษัทมีสินทรัพย์หมุนเวียน 607.45 ล้านบาท เพิ่มขึ้นเป็นจำนวน 152.74 ล้านบาท
หรือคิดเป็นร้อยละ 34 จาก ณ วันที่ 31 ธันวาคม 2565 การเพิ่มขึ้นอย่างมีสาระสำคัญดังกล่าวเกิดจากการออกและเสนอขายหุ้นกู้
ของบริษัทฯ ครั้งที่ 1/2566 รวม 400.00 ล้านบาท อย่างไรก็ตาม เนื่องจากปริมาณการผลิตและจำหน่ายกระแสไฟฟ้าจากพลังงาน
ลมในช่วงไตรมาสที่ 4 จะสูงกว่าช่วงไตรมาสที่ 3 ของแต่ละปี สืบเนื่องจากปัจจัยหนุนทางธรรมชาติซึ่งเป็นไปตามปกติของการ
ดำเนินงานของวินชัย จึงส่งผลให้รายได้ค่าไฟฟ้าค้างรับ ณ สิ้นไตรมาสที่ 3 ปี 2566 ลดลงเป็นจำนวน 172.75 ล้านบาท เมื่อเทียบ
กับ ณ สิ้นไตรมาสที่ 4 ป ี2565 นอกจากนี้ ในเดือนมิถุนายน 2566 บริษัทย่อยประกาศจ่ายเงินปันผลระหว่างกาล รวมเป็นจำนวน
เงินปันผลจ่ายให้กับผู้ถือหุ้นทั้งสิ้น 362.48 ล้านบาท ซึ่งบริษัทฯ ได้รับเงินปันผลเป็นจำนวนเงิน 271.86 ล้านบาท และบริษัทย่อย
จ่ายเงินปันผลให้แก่ส่วนของผู้มีส่วนได้เสียที่ไม่มีอำนาจควบคุมของบริษัทย่อยเป็นจำนวนเงิน 90.62 ล้านบาท
ณ วันที่ 30 กันยายน 2566 กลุ่มบริษัทมีหนี้สินหมุนเวียน 449.91 ล้านบาท ลดลงเป็นจำนวน 171.09 ล้านบาท
หรือคิดเป็นร้อยละ 28 จาก ณ วันที่ 31 ธันวาคม 2565 การลดลงอย่างมีสาระสำคัญดังกล่าวเกิดจากการจ่ายชำระค่าหุ้นสามัญ
งวดสุดท้ายจากการลงทุนในวินชัยในสัดส่วนร้อยละ 24.375 เป็นจำนวนเงินทั้งสิ้น 165.00 ล้านบาท ให้แกบ่ ริษัท เดอะ แพลนเน็ต
วาย โฮลดิ้ง จำกัด วันที่ 20 มีนาคม 2566 จึงทำให้อัตราส่วนสภาพคล่อง ณ วันที่ 30 กันยายน 2566 เพิ่มขึ้นเป็น 1.35 เท่า เทียบ
กับ 0.73 เท่า ณ วันท ี่31 ธันวาคม 2565
ส่วนของผู้ถือหุ้นของกลุ่มบริษัท ณ วันที่ 30 กันยายน 2566 จำนวน 2,574.19 ล้านบาท เพิ่มขึ้นเป็นจำนวน 199.81
ล้านบาท หรือคิดเป็นร้อยละ 8 จาก ณ วันที่ 31 ธันวาคม 2565 โดยส่วนใหญ่เป็นผลมาจากกำไรจากการดำเนินงานของกลุ่มบริษัท
ในระหว่างงวดเก้าเดือนสิ้นสุดวันที่ 30 กันยายน 2566
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
สรุปกระแสเงินสด หน่วย: ล้านบาท
งบการเงินรวม
สำหรับงวดเก้าเดือนสิ้นสุดวันที่ 30 กันยายน
2566 2565
กระแสเงินสดสุทธจิ ากกิจกรรมดำเนินงาน 643.73 333.08
กระแสเงินสดสุทธใิ ช้ไปในกิจกรรมลงทุน (352.82)
(329.77)
กระแสเงินสดสุทธิจาก (ใช้ไปใน) กิจกรรมจัดหาเงิน 24.80
(8.43)
เงินสดและรายการเทียบเท่าเงินสดต้นงวด 129.40 37.44
เงินสดและรายการเทียบเท่าเงินสดเพิ่มขึ้น (ลดลง)
315.71 (5.12)
เงินสดและรายการเทียบเท่าเงินสดปลายงวด 445.11 32.32
สำหรับงวดเก้าเดือนสิ้นสุดวันที่ 30 กันยายน 2566 กลุ่มบริษัทมีกระแสเงินสดสุทธิจากกิจกรรมดำเนินงานเป็นจำนวน
643.73 ล้านบาท เทียบกับ 333.08 ล้านบาทสำหรับงวดเก้าเดือนสิ้นสุดวันที่ 30 กันยายน 2565 การเพิ่มขึ้นเกดิ จากกำไรจากการ
ดำเนินงานตามปกติของกลุ่มบริษัท
กลุ่มบริษัทมีกระแสเงินสดสุทธิใช้ไปในกิจกรรมลงทุนสำหรับงวดเก้าเดือนสิ้นสุดวันที่ 30 กันยายน 2566 เป็นจำนวน
352.82 ล้านบาท จากการจ่ายชำระค่าหุ้นสามัญงวดสุดท้ายจากการลงทุนในวินชัยในสัดส่วนร้อยละ 24.375 เป็นจำนวนเงินทั้งสิ้น
165.00 ล้านบาท ให้แก่บริษัท เดอะ แพลนเน็ต วาย โฮลดิ้ง จำกัด รวมถึงการเพิ่มขึ้นของเงินฝากที่มีภาระค้ำประกันเป็นจำนวน
184.33 ล้านบาท
กลุ่มบริษัทมีกระแสเงินสดสุทธิจากกิจกรรมจัดหาเงินสำหรับงวดเก้าเดือนสิ้นสุดวันที่ 30 กันยายน 2566 เป็นจำนวน
24.80 ล้านบาท จากการชำระคืนเงินกู้ยืมระยะยาวให้แก่สถาบันการเงินเป็นจำนวนเงินสุทธิ 269.79 ล้านบาท และในเดือน
มิถุนายน 2566 บริษัทย่อยประกาศจ่ายเงินปันผลระหว่างกาล รวมเป็นจำนวนเงินปันผลจ่ายให้กับผู้ถือหุ้นทั้งสิ้น 362.48 ล้านบาท
ซึ่งบริษัทฯ ได้รับเงินปันผลเป็นจำนวนเงิน 271.86 ล้านบาท และบริษัทย่อยจ่ายเงินปันผลให้แก่ส่วนของผู้มีส่วนได้เสียที่ไม่มี
อำนาจควบคุมของบริษัทย่อยเป็นจำนวนเงิน 90.62 ล้านบาท นอกจากนี้ บริษัทฯ ได้ออกและเสนอขายหุ้นกู้มูลค่ารวมจำนวน
400.00 ล้านบาทในระหว่างไตรมาสที่ 1 ป ี2566
จึงเรียนมาเพื่อทราบ
ขอแสดงความนับถือ
______________________
นางสาวสุกัญญา ทิพย์มณี
กรรมการ
บริษัท โนวา เอมไพร ์จา กัด (มหาชน) ทะเบียนเลขที่ 0107537001714 เลขประจำ ตวั ผเู้สียภำษีอำกร 0107537001714
เลขที่ 88 ซอยบำงนำ-ตรำด 30 ถนนเทพรตั น แขวงบำงนำใต ้เขตบำงนำ กรุงเทพมหำนคร 10260 เว็บไซต ์https://www.novaempire.co.th
