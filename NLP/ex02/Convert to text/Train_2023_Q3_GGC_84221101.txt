คําอธิบายและการวิเคราะห์ของฝ่ายจัดการ
สําหรับผลการดําเนินง าน
ประจําไตรมาส 3 ป ี 2566
บริษัท โกลบอลกรีนเคมคิ อล จํากัด (มหาชน)
0-2558-7395, 0-2558-7345 IR@GGCPLC.COM
P a ge | 2
สารบัญ
บทสรุปผู้บริหาร .............................................................................................................................................. 3
ผลการดำเนินงานของบริษัทฯ ......................................................................................................................... 4
ผลการดำเนินงานตามกลุ่มธุรกิจ ..................................................................................................................... 6
กลุ่มธุรกิจเมทิลเอสเทอร์ (B100) ........................................................................................................................................... 6
กลุ่มธุรกิจแฟตตี้แอลกอฮอล ์............................................................................................................................................... 10
แนวโน้มสถานการณ์ตลาดและธุรกิจ ของปี 2567 ......................................................................................... 15
งบกำไรขาดทุนรวม ....................................................................................................................................... 17
งบแสดงฐานะการเงิน .................................................................................................................................... 19
งบกระแสเงินสด ............................................................................................................................................ 20
อัตราส่วนทางการเงินที่สำคัญ ....................................................................................................................... 21
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 3
บทสรุปผู้บริหาร
สำหรับผลประกอบการประจำไตรมาส 3/2566 บริษัท โกลบอลกรีนเคมิคอล จำกัด (มหาชน) (“บริษัทฯ”)
มีรายได้จากการขายรวมทั้งหมด 3,940 ล้านบาท ปรับตัวลดลงจากช่วงเวลาเดียวกันของปีก่อนหน้า ร้อยละ 32
และมี Adjusted EBITDA จำนวน 132 ล้านบาท ลดลงจากปีที่ผ่านมาร้อยละ 82 ทั้งนี้ บริษัทฯ รับรู้ผลกระทบจาก Stock
Loss & NRV จำนวน 222 ล้านบาท ส่งผลให้ในไตรมาส 3/2566 บริษัทฯ ขาดทุนสุทธ ิ จำนวน 262 ล้านบาท (-0.26 บาท/หุ้น)
ลดลงจำนวน 332 ล้านบาท หรือคิดเป็นลดลงร้อยละ 474 จากไตรมาส 3/2565
ในส่วนของผลการดำเนินงาน 9 เดือนแรกของปี 2566 เปรียบเทียบกับ 9 เดือนแรกของปี 2565 บริษัทฯ มีรายได้
จากการขาย จำนวน 13,345 ล้านบาท ลดลงร้อยละ 35 โดยรับรู้ EBITDA จำนวน 209 ล้านบาท ลดลงร้อยละ 88 และ
มี Adjusted EBITDA จำนวน 558 ล้านบาท ลดลงร้อยละ 72 ทำให้ 9M/2566 บริษัทฯ ขาดทุนสุทธิ จำนวน 216 ล้านบาท
ลดลง 1,195 ล้านบาท หรือคิดเป็นร้อยละ 122
สำหรับผลการดำเนินงานของกลุ่มธุรกิจเมทิลเอสเทอร์ ในไตรมาส 3/2566 ปริมาณการขายเมทิลเอสเทอร์ปรับตัว
ลดลงร้อยละ 6 เมื่อเปรียบเทียบกับไตรมาส 3/2565 มาอยู่ที่ 69,395 ตัน จากการแข่งขันที่รุนแรง ถึงแม้ว่า นโยบายภาครัฐจะมี
การเพิ่มอัตราการผสมไบโอดีเซลพื้นฐานมาเป็น B7 ตั้งแต่วันที่ 10 ตุลาคม 2565 เป็นต้นมา ในขณะที่ ไตรมาสที่ 3/2565
อัตราการผสมไบโอดีเซลพื้นฐานอยู่ที่ B5 สำหรับราคาเมทิลเอสเทอร์ ในไตรมาส 3/2566 ปรับตัวลดลงร้อยละ 16 ตามราคา
น้ำมันปาล์มดิบที่ปรับตัวลดลง เนื่องจากปริมาณน้ำมันปาล์มดิบคงคลังในประเทศที่เพิ่มขึ้นจากปีก่อน ส่งผลทำให้บริษัทฯ รับรู้
รายได้จากการขายของธุรกิจผลิตภัณฑ์เมทิลเอสเทอร์ จำนวน 2,696 ล้านบาท ลดลงจากช่วงเวลาเดียวกันกับปีก่อนร้อยละ 22
สำหรับผลการดำเนินงานของกลุ่มธุรกิจแฟตตี้แอลกอฮอล์ ในไตรมาส 3/2566 บริษัทฯ มีปริมาณการขาย
แฟตตี้แอลกอฮอล์ ลดลงร้อยละ 12 เมื่อเปรียบเทียบกับปีก่อนหน้า เป็นผลจากปัจจัยความกังวลด้านเศรษฐกิจถดถอย ส่งผลให้
ความต้องการผลิตภัณฑ์แฟตตี้แอลกอฮอล์ลดลง จากที่ผู้ซื้อจะจัดซื้อเท่าที่จำเป็น อีกทั้งผู้ซื้อมีทางเลือกในการจัดหาผลิตภัณฑ์
โดยเฉพาะผู้ซื้อ Short Chain แฟตตี้แอลกอฮอล์ที่มีการจัดหาผลิตภัณฑ์ จากฝั่งผู้ผลิตแฟตตี้แอลกอฮอล์จากแฟตตี้แอซิด
(Fatty Acids) และแฟตตี้แอลกอฮอล์สังเคราะห์ (Synthetic Fatty Alcohol) ที่มีผลผลิตเข้าสู่ตลาดมากขึ้น ประกอบกับบริษัทฯ
มีการหยุดดำเนินการผลิตชั่วคราว เพื่อเปลี่ยนตัวเร่งปฏิกิริยา (Catalyst) ตามแผนที่กำหนด นอกจากนี้ ราคาผลิตภัณฑ์แฟตตี้
แอลกอฮอล์เฉลี่ยปรับลดลงร้อยละ 32 ตามราคาน้ำมันเมล็ดในปาล์มดิบที่ลดลง จากปัจจัยความกังวลด้านเศรษฐกิจถดถอย
เช่นกัน ที่กดดันราคาวัตถุดิบและราคาผลิตภัณฑ์ปรับตัวลดลงตามสภาวะเศรษฐกิจ อีกทั้งอุปทานที่เพิ่มขึ้นจากการที่ผู้ผลิตหลาย
รายทมี่ ีการหยุดดำเนินการผลิตชั่วคราวกลับมาผลิตได้ตามปกติ ประกอบกับผู้ผลิตแฟตตี้แอซิด (Fatty Acids) หลายราย มีการปรับ
สายการผลิตมาผลิตแฟตตี้แอลกอฮอล์มากขึ้น จึงทำให้ราคาผลิตภัณฑ์แฟตตี้แอลกอฮอล์เฉลี่ยปรับลดลง จากปัจจัยข้างต้น
ส่งผลให้บริษัทฯ รับรู้รายได้จากการขายของธุรกิจผลิตภัณฑ์แฟตตี้แอลกอฮอล์ จำนวน 1,221 ล้านบาท ลดลงจากไตรมาส
3/2565 ร้อยละ 48
สำหรับผลการดำเนินงานในธุรกิจอื่น จากแผนกลยุทธ์ของบริษัทฯ ในการมุ่งสู่ธุรกิจผลิตภัณฑ์มูลค่าเพิ่ม บริษัทฯ
ได้เริ่มดำเนินธุรกิจ Food & Nutraceutical ซึ่งจัดจำหน่ายผลิตภัณฑ์ที่เป็นส่วนประกอบอาหารและโภชนเภสัชต่างๆ
อาทิ กลุ่มสารให้ความหวาน กลุ่ม Plant Based Protein กลุ่ม Antioxidant Extract เป็นต้น โดยในไตรมาส 3/2566 บริษัทฯ
รับรู้รายได้จากธุรกิจ Food & Nutraceutical จำนวน 23 ล้านบาท
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 4
สำหรับสถานะทางการเงิน ณ วันที่ 30 กันยายน 2566 บริษัทฯ มีสินทรัพย์รวมทั้งสิ้น 13,045 ล้านบาท
ซึ่งประกอบด้วยส่วนที่เป็นเงินสด เงินลงทุนระยะสั้น และเงินฝากที่มีข้อจำกัดในการใช้รวมทั้งสิ้น 3,705 ล้านบาท
มีหนี้สินรวมทั้งสิ้น 3,293 ล้านบาท และส่วนของผู้ถือหุ้นจำนวน 9,752 ล้านบาท
ผลการดำเนินงานของบริษัทฯ
ตารางที่ 1 : สรุปผลการดำเนินงานเปรียบเทียบไตรมาส 3/2566, ไตรมาส 3/2565, ไตรมาส 2/2566, 9M/2566 และ 9M/2565
ไตรมาส ไตรมาส % ไตรมาส % %
หน่วย: ล้านบาท 9M/2566 9M/2565
3/2566 3/2565 YoY 2/2566 QoQ YoY
รายได้จากการขาย 3,940 5,761 -32% 4,744 -17% 13,345 20,579 -35%
EBITDA (90) 300 -130% 149 -160% 209 1,675 -88%
อัตรากำไร EBITDA (%) -2.3% 5.2% -7.5% 3.1% -5.4% 1.6% 8.1% -6.5%
Stock Gain/(Loss) & NRV (222) (441) -50% 5 -4,540% (351) (328) 7%
Adjusted EBITDA(1) 132 741 -82% 144 -8% 558 2,003 -72%
Adjusted EBITDA Margin (%) 3.4% 12.9% -9.5% 3.0% 0.4% 4.2% 9.7% -5.5%
กำไรสุทธิ (262) 70 -474% 7 -3,843% (216) 979 -122%
กำไรสุทธ ิบาทต่อหุ้น (0.26) 0.07 -471% 0.01 -2,700% (0.15) 0.96 -100%
หมายเหตุ : (1) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และค่าเผื่อมูลค่าของสินค้าคงเหลือ (NRV)
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 5
แผนภูมิที่ 1 : สดั ส่วนรายได้จากการขาย และ Adjusted EBITDA แยกตามธุรกิจ เปรียบเทียบไตรมาส 3/2566, ไตรมาส 3/2565,
ไตรมาส 2/2566, 9M/2566 และ 9M/2565 (ล้านบาท)
สัดส่วนรายได้จากการขาย (ล้านบาท)
เมทิลเอสเทอร์
แฟตตี้แอลกอฮอล ์
Food & Nutraceutical
*
*
สัดส่วน Adjusted EBITDA (ล้านบาท)
เมทิลเอสเทอร์
แฟตตี้แอลกอฮอล ์
Food & Nutraceutical
* *
หมายเหตุ : * สัดส่วนรายได้จากการขาย และสัดส่วน Adjusted EBITDA ในไตรมาส 3/2566 และ 9M/2566 แสดงตัวเลขจากธุรกิจ Food & Nutraceutical จำนวน 23 ล้านบาท และ
-1 ล้านบาท ตามลำดับ
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 6
ผลการดำเนินงานตามกลุ่มธุรกิจ
กลุ่มธุรกิจเมทิลเอสเทอร์ (B100)
ตารางท ี่2: ราคาผลิตภัณฑ์และวัตถุดิบหลัก
ไตรมาส ไตรมาส % ไตรมาส % %
ราคาเฉลี่ย 9M/2566 9M/2565
3/2566 3/2565 YoY 2/2566 QoQ YoY
B100 (บาท/ลิตร)(1) 33.26 39.47 -16% 34.66 -4% 33.91 50.14 -32%
B100 (บาท/กก.)(2) 38.45 45.62 -16% 40.07 -4% 39.20 57.97 -32%
น้ำมันปาลม์ ดิบ (CPO) (บาท/กก.)(3) 30.53 35.34 -14% 32.03 -5% 31.18 47.26 -34%
EPPO P2F (บาท/กก.)(4) 4.26 3.11 37% 4.26 0% 4.26 3.11 37%
อยู่ที่ B7 ในช่วงระหว่างวันที่ 1 ธันวาคม 2564 – 4 กุมภาพันธ์ 2565
อัตราการผสมไบโอดีเซล อยู่ที่ B5 ในช่วงระหว่างวันที่ 5 กุมภาพันธ์ – 9 ตุลาคม 2565
อยู่ที่ B7 ในช่วงระหว่างวันที่ 10 ตุลาคม 2565 – 31 ธันวาคม 2566
หมายเหตุ : (1) อ้างอิงสนพ. (EPPO)
(2) 0.865 ตันเท่ากับ 1,000 ลิตร โดยประมาณ
(3) อ้างอิงกรมการค้าภายใน (DIT)
(4) ส่วนต่างระหว่างราคาผลิตภัณฑ์เมทิลเอสเทอร์กับวัตถุดิบ และ ราคาเมทานอล ตามสูตรราคา B100 ของ สนพ. (EPPO)
สถานการณ์ตลาดเมทิลเอสเทอร์ เปรียบเทียบไตรมาส 3/2566 กับไตรมาส 3/2565
สถานการณ์ตลาดเมทิลเอสเทอร์ในไตรมาส 3/2566 ภาพรวมราคาน้ำมันปาล์มดิบของไทย อ้างอิงราคาที่ประกาศ
โดยกรมการค้าภายใน (CPO-DIT) ปรับตัวลดลงจากไตรมาสเดียวกันในปีก่อนหน้า มาอยู่ที่ 30.53 บาทต่อกิโลกรัม
ลดลง 4.81 บาทต่อกิโลกรัม หรือคิดเป็นร้อยละ 14 เนื่องจากราคาน้ำมันปาล์มดิบของไทยถูกกดดันด้วยปัจจัยด้านสต๊อก
น้ำมันปาล์มในประเทศที่สูงมากกว่าช่วงเดียวกันของปีก่อน (สต็อกในประเทศในช่วงไตรมาสที่ 3/2565 เฉลี่ยอยู่ที่ระดับ
0.28 ล้านตัน ขณะที่ระดับสต๊อกในประเทศในช่วงไตรมาสที่ 3/2566 เฉลี่ยอยู่ที่ระดับ 0.34 ล้านตัน) ส่งผลให้ราคาในประเทศ
โดยเฉลี่ยลดลงจากช่วงเดียวกันของปีก่อนหน้า
ด้านความต้องการเมทิลเอสเทอร์ในไตรมาส 3/2566 ปรับตัวเพิ่มขึ้นจากช่วงเวลาเดียวกันของปีก่อนหน้ามาอยู่ที่
329,488 ตัน เพิ่มขึ้น 73,457 ตัน หรือคิดเป็นร้อยละ 29 โดยมีปัจจัยหลักมาจากนโยบายของภาครัฐในการเพิ่มสัดส่วน
การผสมน้ำมันไบโอดีเซลมาอยู่ที่ B7 ตั้งแต่วันที่ 10 ตุลาคม 2565 เป็นต้นมา ขณะที่ช่วงเวลาเดียวกันของปีก่อนมีการปรับลด
อัตราการผสมน้ำมันไบโอดีเซลจากที่ B7 ในช่วงวันที่ 1 ธันวาคม 2564 ถึง 4 กุมภาพันธ์ 2565 ลงมาอยู่ที่ B5 ในช่วงระหวา่ ง
วันที่ 5 กุมภาพันธ์ ถึง 9 ตุลาคม 2565 เพื่อช่วยบรรเทาผลกระทบของประชาชนจากการปรับตัวสูงขึ้นของราคาน้ำมันดีเซล
หมุนเร็ว อย่างไรก็ตาม สำหรับด้านอุปทานของตลาดเมทิลเอสเทอร์ในไตรมาสที่ 3/2566 มีการปรับตัวเพิ่มสูงขึ้นเล็กน้อย
เนื่องจากมีการขยายกำลังการผลิตเพิ่มขึ้นของผู้ผลิตรายเดิม เพิ่มขึ้น 115,000 ตัน
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 7
สำหรับราคาเมทิลเอสเทอร์ในไตรมาส 3/2566 ปรับตัวอ่อนค่าลงมาอยู่ที่ 38.45 บาทต่อกิโลกรัม ลดลง 7.17 บาท
ต่อกิโลกรัม หรือคิดเป็นร้อยละ 16 เมื่อเปรียบเทียบกับช่วงเวลาเดียวกันของปีก่อนหน้า ตามแนวโน้มราคาน้ำมันปาล์มดิบ
ที่อ่อนค่าลง
สถานการณ์ตลาดเมทิลเอสเทอร์ เปรียบเทียบไตรมาส 3/2566 กับไตรมาส 2/2566
ภาพรวมราคาน้ำมันปาล์มดิบไทย อ้างอิงราคาที่ประกาศโดยกรมการค้าภายใน (CPO-DIT) ในไตรมาส 3/2566
ลดลงจากไตรมาส 2/2566 มาอยู่ที่ 30.53 บาทต่อกิโลกรัม ลดลง 1.50 บาทต่อกิโลกรัม หรือคิดเป็นร้อยละ 5 โดยปัจจัยหลัก
มาจากระดับสต็อกน้ำมันปาล์มดิบในประเทศที่เพิ่มสงู ขึ้นอย่างต่อเนื่อง จากระดับ 0.23 ล้านตันในเดือนเมษายน มาอยู่ทรี่ ะดับ
0.38 ล้านตันในเดือนสิงหาคม เนื่องจากปริมาณการส่งออกที่ลดลง ประกอบกับผลผลิตที่เพิ่มขึ้น จากสภาพอากาศ
ในช่วงฤดูฝนทเี่อื้อต่อการเพาะปลูกปาล์ม
ด้านความต้องการเมทิลเอสเทอร์ในไตรมาสที่ 3/2566 ปรับลดลงเมื่อเทียบกับไตรมาสก่อนหน้า มาอยู่ที่ 329,488 ตัน
เนื่องจากประเทศไทยอยู่ในช่วงฤดูมรสุมทำให้การเดินทางของประชาชนและการขนส่งสินค้าในประเทศมีปริมาณน้อยลง
ถึงแม้ว่า จะได้รับปัจจัยหนุนจากนโยบายต่างๆ ของภาครัฐ อาทิ การปรับลดราคาขายปลีกดีเซลหมุนเร็วไม่เกิน 30 บาท/ลิตร
ซึ่งมีผลบังคับใช้ในวันที่ 20 กันยายน 2566 - 31 ธันวาคม 2566 และนโยบายส่งเสริมการท่องเที่ยว ซึ่งมีผลบังคับใช้ในช่วง
ปลายเดือนกันยายน 2566 ทั้งนี้ ภาครัฐยังคงสัดส่วนการผสมไบโอดีเซลไว้ที่ B7 ต่อไปจนถึงวันที่ 31 ธันวาคม 2566 จากเดิม
สิ้นสุดในวันท ี่ 30 กันยายน 2566 ในขณะท ี่ อุปทานของตลาดเมทิลเอสเทอร์ในไตรมาสที่ 3/2566 ยังคงทรงตัวเมื่อเปรียบเทียบ
กับไตรมาสก่อนหน้า เนื่องจากยังไม่มีการขยายกำลังการผลิตจากผู้ผลิตรายเดิม และไม่มีผู้ผลิตรายใหม่เข้ามาในตลาด
สำหรับราคาเมทิลเอสเทอร์ในไตรมาส 3/2566 นั้น ปรับตัวอ่อนค่าลงมาอยู่ที่ 38.45 บาทต่อกิโลกรัม ลดลง 1.62 บาท
ต่อกิโลกรัม หรือคิดเป็นร้อยละ 4 เมื่อเปรียบเทียบกับช่วงไตรมาสก่อนหน้า ตามแนวโน้มราคาน้ำมันปาล์มดิบที่อ่อนค่าลง
สถานการณ์ตลาดเมทิลเอสเทอร์ เปรียบเทียบ 9M/2566 กับ 9M/2565
ภาพรวมตลาดเมทิลเอสเทอร์ 9 เดือนแรกของปี 2566 (9M/2566) เปรียบเทียบกับ 9 เดือนแรกของปี 2565
(9M/2565) สถานการณ์ราคาน้ำมันปาล์มดิบของไทย อ้างอิงราคาที่ประกาศโดยกรมการค้าภายใน (CPO-DIT) ใน 9M/2566
ลดลงจาก 9M/2565 มาอยู่ที่ 31.18 บาทต่อกิโลกรัมลดลง 16.08 บาทต่อกิโลกรัม หรือคิดเป็นร้อยละ 34 เนื่องจากในช่วง
ครึ่งแรกของปี 2565 เป็นช่วงเวลาที่ราคาน้ำมันปาล์มของมาเลเซียอยู่ที่ระดับสูงสุดเป็นประวัติการณ์ ที่ระดับ 65 บาท
ต่อกิโลกรัม จากการที่รัฐบาลอินโดนีเซียประกาศใช้มาตรการจำกัดการส่งออกผลิตภัณฑ์ปาล์ม (Domestic Market
Obligation : DMO) และปรับตัวลดลงมาอยู่ที่ระดับประมาณ 30 - 35 บาทต่อกิโลกรัมในเดือนสิงหาคม 2565 ภายหลังจากที่
รัฐบาลอินโดนีเซียยกเลิกมาตรการดังกล่าวไป เพื่อลดระดับสต็อกภายในประเทศ จากระดับราคาต่างประเทศที่อยู่ในระดับสูง
ส่งผลให้ โรงสกัดส่งออกน้ำมันปาล์มเพิ่มสูงขึ้น ส่งผลให้ระดับราคาปาล์มในประเทศปรับสูงขึ้นตาม ในขณะที่ปี 2566 ไม่ไดม้ ี
ปัจจัยดังกล่าว
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 8
ด้านความต้องการเมทิลเอสเทอร์ในช่วง 9 เดือนแรกของปี 2566 เพิ่มขึ้นจากช่วงเวลาเดียวกันของปีก่อนหน้า
มาอยู่ที่ 1,029,372 ตัน เพิ่มขึ้น 181,680 ตัน หรือคิดเป็นร้อยละ 21 โดยมีปัจจัยบวกจากนโยบายของภาครัฐที่คงอัตรา
การผสมน้ำมันไบโอดีเซลไว้ที่ B7 ตลอดทั้งปี 2566 ในขณะที่มีการประกาศใช้นโยบาย B5 ในช่วงวันที่ 5 กุมภาพันธ์ -
9 ตุลาคม 2565 เพื่อบรรเทาภาระค่าครองชีพให้กับประชาชนในช่วงเวลาดังกล่าว ในส่วนของอุปทานของตลาดเมทิลเอสเทอร์
มีการปรับตัวเพิ่มสูงขึ้นเล็กน้อยจากปีก่อน เนื่องจากมีการขยายกำลังการผลิตเพิ่มขึ้นผู้ผลิตรายเดิม เพิ่มขึ้น 115,000 ตัน
สำหรับราคาเมทิลเอสเทอร์ในช่วง 9M/2566 ปรับตัวลดลงเมื่อเทียบกับในช่วง 9M/2565 ตามแนวโน้มราคาน้ำมัน
ปาล์มดิบ มาอยู่ที่ 39.20 บาทต่อกิโลกรัม ลดลง 18.77 บาทต่อกิโลกรัม หรือคิดเป็นร้อยละ 32
ตารางที่ 3 : ผลการดำเนินงานของกลุ่มธุรกิจเมทิลเอสเทอร์ (B100)
ไตรมาส ไตรมาส % ไตรมาส % %
ธุรกิจเมทิลเอสเทอร ์ 9M/2566 9M/2565
3/2566 3/2565 YoY 2/2566 QoQ YoY
อัตรากำลังการผลิต (%) 55% 56% -1% 73% -18% 66% 56% 10%
ปริมาณการขาย (ตัน) 69,395 73,785 -6% 90,994 -24% 246,888 217,341 14%
ปริมาณการขาย (ล้านลติ ร) (1) 80 85 -6% 105 -24% 285 251 14%
รายได้จากการขาย (ล้านบาท) 2,696 3,435 -22% 3,609 -25% 9,597 13,329 -28%
EBITDA (ล้านบาท) (13) (227) 94% 14 -193% (3) 442 -101%
อัตรากำไร EBITDA (%) -0.5% -6.6% 6.1% 0.4% -0.9% 0.0% 3.3% -3.3%
Stock Gain/(Loss) & NRV (76) (241) 68% (29) 162% (114) (159) 28%
Adjusted EBITDA (ล้านบาท)(2) 63 14 350% 43 47% 111 601 -82%
Adjusted EBITDA Margin (%) 2.3% 0.4% 1.9% 1.2% 1.1% 1.2% 4.5% -3.3%
หมายเหตุ :
(1) 0.865 ตันเท่ากับ 1,000 ลิตร โดยประมาณ
(2) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และค่าเผื่อมูลค่าของสินค้าคงเหลือ (NRV)
ผลการดำเนินงานเปรียบเทียบไตรมาส 3/2566 กับไตรมาส 3/2565
บริษัทฯ มีรายได้จากการขายกลุ่มผลิตภัณฑ์เมทิลเอสเทอร์ในไตรมาส 3/2566 จำนวน 2,696 ล้านบาท ลดลงจาก
ไตรมาส 3/2565 คิดเป็นร้อยละ 22 สาเหตุหลักมาราคาขายเมทิลเอสเทอร์ที่ปรับตัวลดลง ตามราคาน้ำมันปาล์มดิบที่ปรับตัว
ลดลง เนื่องจากสถานการณ์ราคาน้ำมันปาล์มของโลกที่ลดลง รวมทั้งปริมาณสต๊อกน้ำมันปาล์มในประเทศที่สูงกว่าช่วงเดียวกัน
ของปีก่อน กดดันให้ราคาน้ำมันปาล์มดิบในประเทศลดลง ขณะที่ปริมาณขายในไตรมาส 3/2566 ปรับตัวลดลงร้อยละ 6
จากการแข่งขันที่รุนแรง ถึงแม้ว่าทางภาครัฐจะมีการเพิ่มอัตราการผสมไบโอดีเซลพื้นฐานมาเป็น B7 ตั้งแต่วันที่ 10 ตุลาคม 2565
เป็นต้นมา ในขณะที่ ไตรมาส 3/2565 อัตราการผสมไบโอดีเซลพื้นฐาน อยู่ที่ B5 ทั้งนี้ บริษัทฯ มีปริมาณการขายกลีเซอรีน
บริสุทธิ์เพิ่มขึ้นจากไตรมาส 3/2565 ในขณะที่ราคาขายลดลงจากปีก่อน เนื่องจากอุปสงค์ที่ปรับตัวลดลงจากสถานการณ์
การแพร่ระบาดของไวรัสโคโรนา 2019 (COVID-19) คลี่คลาย ประกอบกับปริมาณอุปทานที่ปรับตัวดีขึ้น เนื่องจากปริมาณ
การผลิตไบโอดีเซลปรับตัวเพิ่มขึ้นในไตรมาส 3/2566 ทำให้ปริมาณกลีเซอรีนออกสู่ตลาดมากขึ้น
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 9
บริษัทฯ มี Stock Loss & NRV จำนวน 76 ล้านบาท ทำให้ไตรมาส 3/2566 บริษัทฯ มี EBITDA ของกลุ่มธุรกิจ
เมทิลเอสเทอร์ จำนวน -13 ล้านบาท ปรับตัวดีขึ้นจากช่วงเวลาเดียวกันของปีก่อนร้อยละ 94 อย่างไรก็ตาม เมื่อหักผลกระทบ
ของ Stock Loss & NRV แล้ว ทำให้บริษัทฯ มี Adjusted EBITDA จำนวน 63 ล้านบาท เพิ่มขึ้นจากไตรมาส 3/2565 จำนวน
48 ล้านบาท หรือคิดเป็นร้อยละ 350 และมี Adjusted EBITDA Margin ที่ร้อยละ 2.3
ผลการดำเนินงานเปรียบเทียบไตรมาส 3/2566 กับไตรมาส 2/2566
บริษัทฯ มีรายได้จากการขายกลุ่มผลิตภัณฑ์เมทิลเอสเทอร์ในไตรมาส 3/2566 จำนวน 2,696 ล้านบาท ลดลง
913 ล้านบาท คิดเป็นร้อยละ 25 เมื่อเปรียบเทียบกับไตรมาสที่ผ่านมา เนื่องจากปริมาณความต้องการเมทิลเอสเทอร์
ในไตรมาส 3/2566 ปรับตัวลดลงร้อยละ 24 เนื่องจากประเทศไทยอยู่ในช่วงฤดูมรสุมทำให้การเดินทางของประชาชนและ
การขนส่งสินค้าในประเทศมีปริมาณน้อยลง เช่นเดียวกับราคาเมทิลเอสเทอร์ที่ปรับตัวลดลงร้อยละ 4 จากระดับสต็อก
น้ำมันปาล์มดิบในประเทศที่เพิ่มสูงขึ้นอย่างต่อเนื่อง จากปริมาณการส่งออกที่ลดลง ประกอบกับผลผลิตที่เพิ่มขึ้น จากสภาพ
อากาศในช่วงฤดูฝนที่เอื้อต่อการเพาะปลูกปาล์ม
จากปัจจัยดังกล่าว ส่งผลให้บริษัทฯ รับรู้ผลกระทบ Stock Loss & NRV จำนวน 76 ล้านบาท และมี EBITDA
จำนวน -13 ล้านบาท ปรับตัวลดลงจากไตรมาสก่อนหน้าร้อยละ 193 แต่เมื่อหักผลกระทบจาก Stock Loss & NRV จำนวน
ดังกล่าวแล้ว ส่งผลให้บริษัทฯ มี Adjusted EBITDA จำนวน 63 ล้านบาท เพิ่มขึ้นจากไตรมาสก่อนหน้า จำนวน 20 ล้านบาท
หรือคิดเป็นร้อยละ 47 และมี Adjusted EBITDA Margin ที่ร้อยละ 2.3
ผลการดำเนินงานเปรียบเทียบ 9M/2566 กับ 9M/2565
สำหรับผลการดำเนินงานบริษัทฯ ในช่วง 9 เดือนแรกของปี 2566 บริษัทฯ มีรายได้จากการขายกลุ่มผลิตภัณฑ์
เมทิลเอสเทอร์จำนวน 9,597 ล้านบาท ลดลงจากช่วง 9 เดือนแรกของปี 2565 จำนวน 3,732 ล้านบาท หรือลดลงร้อยละ 28
โดยมีปัจจัยหลักมาจากราคาขายเมทิลเอสเทอร์ที่ปรับตัวลดลงตามราคาน้ำมันปาล์มดิบที่ลดลงจากปีก่อน ที่รัฐบาลอินโดนีเซีย
ประกาศใช้มาตรการจำกัดการส่งออกผลิตภัณฑ์ปาล์ม (Domestic Market Obligation : DMO) ซึ่งทำให้ในช่วงต้นปี 2565
ระดับราคาวัตถุดิบสูงสุดเป็นประวัติการณ์ และปรับตัวลดลง ภายหลังจากที่รัฐบาลอินโดนีเซียยกเลิกมาตรการดังกล่าวไปในเดือน
สิงหาคม 2565 เป็นต้นมา เพื่อลดระดับสต็อกภายในประเทศ ในขณะที่ปริมาณการขายเมทิลเอสเทอร์ ปรับเพิ่มขึ้นร้อยละ 14
เมื่อเปรียบเทียบกับปีก่อนหน้า จากนโยบายของภาครัฐที่กำหนดอัตราการผสมน้ำมันไบโอดีเซลไว้ที่ B7 ตลอดทั้งปี 2566
ในขณะที่มีการประกาศใช้นโยบาย B5 ในช่วงวันที่ 5 กุมภาพันธ์ - 9 ตุลาคม 2565 เพื่อบรรเทาภาระค่าครองชีพให้กับ
ประชาชนในช่วงเวลาดังกล่าว
ใน 9M/2566 ส่งผลให้บริษัทฯ รับรู้ Stock Loss & NRV จำนวน 114 ล้านบาท โดยบริษัทฯ สามารถรับรู้ EBITDA
จำนวน -3 ล้านบาท ลดลงจากช่วงเดียวกันของปีที่ผ่านมาร้อยละ 101 และเมื่อหักผลกระทบจำนวน Stock Loss & NRV
ดังข้างต้นแล้ว บริษัทฯ รับรู้ Adjusted EBITDA จำนวน 111 ล้านบาท ลดลงจากปีก่อน จำนวน 490 ล้านบาท หรือคิดเป็น
ลดลงร้อยละ 82 และมี Adjusted EBITDA Margin ที่ร้อยละ 1.2
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 10
กลุ่มธุรกิจแฟตตี้แอลกอฮอล์
ตารางที่ 4 : ราคาผลิตภัณฑ์และวัตถุดิบหลัก
ราคาเฉลี่ย ไตรมาส ไตรมาส % ไตรมาส % %
9M/2566 9M/2565
(เหรียญสหรัฐฯ ต่อตัน) 3/2566 3/2565 YoY 2/2566 QoQ YoY
ผลิตภณั ฑ์แฟตตี้แอลกอฮอล์(1)
- Short Chain 2,642 4,364 -39% 4,012 -34% 3,675 4,200 -13%
- Mid Cut 1,328 1,549 -14% 1,323 0% 1,348 2,324 -42%
- Long Chain 1,245 2,570 -52% 1,371 -9% 1,386 2,966 -53%
ผลิตภณั ฑ์แฟตตี้แอลกอฮอล์เฉลยี่ (2) 1,396 2,042 -32% 1,525 -8% 1,522 2,642 -42%
น้ำมันเมล็ดในปาล์มดิบ (CPKO)(3) 851 1,148 -26% 887 -4% 880 1,766 -50%
Market P2F ผลิตภัณฑ์แฟตตี้แอลกอฮอล ์ 358 641 -44% 443 -19% 448 487 -8%
หมายเหตุ : (1) อ้างอิงราคา ICIS
(2) ราคาเฉลี่ยตามสัดส่วนการผลิต Short Chain 7% Mid Cut 64% และ Long Chain 29%
(3) อ้างอิง Malaysian Palm Oil Board (MPOB)
สถานการณ์ตลาดแฟตตี้แอลกอฮอล์ เปรียบเทียบไตรมาส 3/2566 กับไตรมาส 3/2565
สำหรับสถานการณ์ราคาน้ำมันเมล็ดในปาล์มดิบ (CPKO) ในไตรมาส 3/2566 ลดลงจากไตรมาสเดียวกันในปีก่อนหน้า
มาอยู่ที่ 851 เหรียญสหรัฐฯ ต่อตัน ลดลง 297 เหรียญสหรัฐฯ ต่อตัน หรือคิดเป็นร้อยละ 26 เมื่อเทียบกับไตรมาสเดียวกัน
ของปีก่อนหน้า เนื่องจากในไตรมาส 3/2565 รัฐบาลอินโดนีเซียประกาศยกเลิกมาตรการห้ามส่งออก และการกำหนดภาษีส่งออก
ผลิตภัณฑ์ปาล์ม เพื่อเร่งลดระดับสต็อกภายในประเทศ ทำให้ภาพรวมอุปทานเพิ่มขึ้น ส่งผลให้ระดับราคาน้ำมันเมล็ดในปาล์มดิบ
ปรับลดลงจากช่วงต้นไตรมาส 3/2565 ที่ระดับ 1,500 เหรียญสหรัฐฯ ต่อตัน ลงสู่ระดับ 1,050 เหรียญสหรัฐฯ ต่อตันในช่วงปลาย
ไตรมาสดังกล่าว ขณะที่ไตรมาส 3/2566 มีแรงกดดันจากความกังวลด้านเศรษฐกิจถดถอย ซึ่งส่งผลให้อุปสงค์ผลิตภัณฑ์แฟตตี้
แอลกอฮอล์ลดลง โดยผู้ซื้อจะจัดซื้อเท่าที่จำเป็น ทำให้ทั้งราคาวัตถุดิบและราคาผลิตภัณฑ์จึงปรับลดลงตามสภาวะเศรษฐกิจ
ปัจจัยเหล่านี้จึงส่งผลทำให้ราคาน้ำมันเมล็ดในปาล์มดิบในไตรมาส 3/2566 ลดลงกว่าไตรมาสเดียวกันในปีก่อนหน้า
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในไตรมาส 3/2566 ปรับตัวดีขึ้นเล็กน้อย
เมื่อเปรียบเทียบกับช่วงเวลาเดียวกันของปีก่อนหน้า โดยหลักจากการเปิดประเทศทั่วโลกภายหลังสถานการณ์การแพร่ระบาดของ
เชื้อไวรัสโคโรนา 2019 (COVID-19) คลี่คลาย ส่งผลต่อภาพรวมความเชื่อมั่นของผู้ซื้อในตลาดให้ปรับตัวดีขึ้น นอกจากนี้ ผู้ซื้อใน
ประเทศจีนซึ่งเป็นผู้ซื้อรายใหญ่ ได้กลับเข้าสู่ตลาดเพื่อเตรียมการผลิตสินค้าล่วงหน้า สำหรับงานกีฬาเอเชียนเกมส์ (Asian Games)
ครั้งที่ 19 ที่จัดขึ้นที่เมืองหางโจว ในช่วงระหว่างวันที่ 23 กันยายน - 8 ตุลาคม 2566 ส่งผลให้ความต้องการใช้ผลิตภัณฑ์ Mid Cut
แอลกอฮอล์ และ Long Chain แอลกอฮอล์ปรับตัวดีขึ้นในช่วงเวลาดังกล่าว อย่างไรก็ตาม ยังคงมีปัจจัยอ่อนไหวจากเรื่องสภาวะ
เศรษฐกิจโลกที่ถดถอย และสถานการณ์ความไม่แน่นอนของสงครามระหว่างประเทศรัสเซียกับยูเครนที่ทำให้ผู้ซื้อในตลาดมีความ
ระมัดระวังในการจัดซื้อผลิตภัณฑ์ และจัดซื้อเท่าที่เพียงพอกับการใช้งาน อีกทั้งผู้ซื้อมีทางเลือกในการจัดหาผลิตภัณฑ์ โดยเฉพาะ
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 11
ผู้ซื้อ Short Chain แฟตตี้แอลกอฮอล์ ที่มีการจัดหาผลิตภัณฑ์จากฝั่งผู้ผลิตแฟตตี้แอลกอฮอล์จากแฟตตี้แอซิด (Fatty Acids)
และแฟตตี้แอลกอฮอล์สังเคราะห์ (Synthetic Fatty Alcohol) ที่มีผลผลิตเข้าสู่ตลาดมากขึ้นด้วย
ในส่วนอุปทานโดยรวมของตลาดในไตรมาส 3/2566 นั้น ปรับตัวดีขึ้นเล็กน้อย ถึงแม้จะมีการหยุดดำเนินการชั่วคราว
ของผู้ผลิตแฟตตี้แอลกอฮอล์หลายรายในประเทศฟิลิปปินส์ อินโดนีเซีย มาเลเซีย และเนเธอร์แลนด์ รวมถึงบริษัทฯ ที่มีการหยุด
ดำเนินการผลิตเพื่อเปลี่ยนตัวเร่งปฏิกิริยา (Catalyst) อย่างไรก็ตามผู้ผลิตแฟตตี้แอซิด (Fatty Acids) ส่วนใหญ่ที่ประสบปัญหา
ตลาดซบเซา มีการปรับสายการผลิตมาผลิตแฟตตี้แอลกอฮอล์มากขึ้น โดยเฉพาะผลิตภัณฑ์ Short Chain แฟตตี้แอลกอฮอล์
จึงส่งผลให้ภาพรวมอุปทานในตลาดยังคงอยู่ในระดับสูงเมื่อเปรียบเทียบกับช่วงเวลาเดียวกันของปีที่ผ่านมา
ทั้งนี้ ราคาเฉลี่ยของแฟตตี้แอลกอฮอลส์จากธรรมชาติในไตรมาส 3/2566 ได้ปรับตัวลดลง เมื่อเปรียบเทียบกับช่วงเวลา
เดียวกันของปีก่อนหน้า โดย ราคา Short Chain แฟตตี้แอลกอฮอล์ปรับตัวลดลงมาอยู่ที่ 2,642 เหรียญสหรัฐฯ ต่อตัน ลดลง 1,722
เหรียญสหรัฐฯ ต่อตัน หรือคิดเป็นร้อยละ 39 ตามอุปทานที่มีเพิ่มมากขึ้นในตลาด เช่นเดียวกับราคา Long Chain แฟตตี้
แอลกอฮอล์ที่ปรับตัวลดลงมาอยู่ที่ 1,245 เหรียญสหรัฐฯ ต่อตัน ลดลง 1,325 เหรียญสหรัฐฯ ต่อตัน หรือคิดเป็นร้อยละ 52 และ
ราคา Mid Cut แฟตตี้แอลกอฮอล์ปรับตวั ลดลงมาอยู่ที่ 1,328 เหรียญสหรัฐฯ ต่อตัน ลดลง 221 เหรียญสหรัฐฯ ต่อตัน หรือคิดเปน็
ร้อยละ 14 ตามแนวโน้มราคาวัตถุดิบ CPKO ที่อ่อนค่าลง
สถานการณ์ตลาดแฟตตี้แอลกอฮอล์ เปรียบเทียบไตรมาส 3/2566 กับไตรมาส 2/2566
สำหรับสถานการณ์ราคาน้ำมันเมล็ดในปาล์มดิบ (CPKO) ในไตรมาส 3/2566 ลดลงจากไตรมาสก่อนหน้า มาอยู่ที่
851 เหรียญสหรัฐฯ ต่อตัน ราคาลดลง 26 เหรียญสหรัฐฯ ต่อตัน หรือคิดเป็นร้อยละ 4 เนื่องจากในช่วงไตรมาส 3/2566
อุปทานของน้ำมันเมล็ดในปาล์มดิบโดยรวมเพิ่มขึ้น ตามฤดูกาลของผลผลิตของปาล์มทะลายในประเทศผู้ผลิตรายใหญ่อย่าง
ประเทศอินโดนีเซียและมาเลเซีย ในขณะที่อุปสงค์โดยรวมทรงตัว จากการที่อุปสงค์ในมาเลเซียลดลง ทั้งในภาคการส่งออก
และการบริโภคภายในประเทศ ขณะที่อุปสงค์ในอินโดนีเซียดีขึ้นจากการส่งออกที่เพิ่มขึ้นไปยังผู้ซื้อหลักในหลายประเทศ อาทิ
ประเทศจีน อินเดีย และยุโรป
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในไตรมาส 3/2566 มีการทรงตัวถึง
ปรับตัวดีขึ้นเล็กน้อยเมื่อเปรียบเทียบกับไตรมาสก่อนหน้า แม้ว่าผู้ซื้อบางรายยังคงมีความกังวลเรื่องสภาวะเศรษฐกิจโลกที่
ซบเซา และสถานการณ์ความไม่แน่นอนของสงครามระหว่างประเทศรัสเซียกับยูเครนที่มีการปะทะกันขึ้นอีกครั้ง แต่ผู้ซื้อ
ส่วนใหญ่มีการจัดซื้อสินค้าเพื่อเพิ่มปริมาณสินค้าคงคลัง (restock) มากขึ้น หลังจากทมี่ ีการชะลอการซื้อสินค้าไปในช่วงเวลา
ก่อนหน้านี้ รวมถึงผู้ซื้อบางรายที่มีความกังวลเรื่องอุปทานที่หดตัวลงจากการหยุดซ่อมบำรุงของผู้ผลิตฯ หลายราย โดยเฉพาะ
ผู้ซื้อในประเทศจีนซึ่งเป็นผู้ซื้อรายใหญ่ได้มีการกลับเข้าสู่ตลาดเพื่อเตรียมการผลิตสินค้าล่วงหน้า สำหรับงานกีฬาเอเชียนเกมส์
(Asian Games) ครั้งที่ 19 ส่งผลให้ความต้องการใช้ผลิตภัณฑ์ Mid Cut แอลกอฮอล์ และ Long Chain แอลกอฮอล์ปรับตัว
ดีขึ้นในช่วงเวลาดังกล่าว
ในด้านอุปทานโดยรวมของตลาดแฟตตี้แอลกอฮอล์ในไตรมาส 3/2566 ยังคงอยู่ในระดับสูง จากการที่ผู้ผลิตแฟตตี้
แอซิด (Fatty Acids) หลายรายยังมีการปรับสายการผลิตมาเป็นแฟตตี้แอลกอฮอล์มากขึ้น โดยเฉพาะผลิตภัณฑ์ Short Chain
แอลกอฮอล์ ถึงแม้ว่าจะมีการหยุดดำเนินการชั่วคราว ของผู้ผลิตแฟตตี้แอลกอฮอล์หลายรายในประเทศฟิลิปปินส์ อินโดนีเซีย
มาเลเซีย และเนเธอร์แลนด์ รวมถึงบริษัทฯ ที่มีการหยุดดำเนินการผลิตเพื่อเปลี่ยนตัวเร่งปฏิกิริยา (Catalyst)
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 12
สำหรับราคา Mid Cut แฟตตี้แอลกอฮอล์ค่อนข้างทรงตัวเมื่อเปรียบเทียบกับไตรมาสก่อนหน้า มาอยู่ที่ 1,328
เหรียญสหรัฐฯ ต่อตัน ในขณะที่ราคา Long Chain แฟตตี้แอลกอฮอล์ที่ปรับตัวลดลงมาอยู่ที่ 1,245 เหรียญสหรัฐฯ ต่อตัน
ลดลง 126 เหรียญสหรัฐฯ ต่อตัน หรือคิดเป็นร้อยละ 9 และราคา Short Chain แฟตตี้แอลกอฮอล์ที่ปรับลดลงมาอยู่ที่ 2,642
เหรียญสหรัฐฯ ต่อตัน ลดลง 1,370 เหรียญสหรัฐฯ ต่อตัน หรือคิดเป็นร้อยละ 34 ตามอุปทานที่เพิ่มมากขึ้นในตลาด
สถานการณ์ตลาดแฟตตี้แอลกอฮอล์ เปรียบเทียบ 9M/2566 กับ 9M/2565
ภาพรวมราคาน้ำมันเมล็ดในปาล์มดิบ (CPKO) ในช่วง 9 เดือนแรกของปี 2566 (9M/2566) ลดลงจาก 9 เดือนแรกของ
ป ี2565 (9M/2565) มาอยู่ที่ 880 เหรียญสหรัฐฯ ต่อตัน ลดลงถึง 886 เหรียญสหรัฐฯ ต่อตัน หรือคิดเป็นร้อยละ 50 โดยมีสาเหตุ
หลักจากความต้องการน้ำมันเมล็ดในปาล์มดิบของตลาดที่ลดลง จากปริมาณการส่งออกน้ำมันเมล็ดในปาล์มดิบที่ลดลงตั้งแต่ช่วง
สิ้นปี 2565 ประกอบกับปริมาณการผลิตโดยรวมที่เพิ่มขึ้น ทำให้ปริมาณน้ำมันเมล็ดในปาล์มดิบคงคลังในประเทศมาเลเซีย
สูงสุดในรอบ 2 ปี อยู่ที่ระดับ 226,197 ตัน คิดเป็นเพิ่มขึ้นร้อยละ 44 จากปีก่อนหน้า ถึงแม้ว่าสถานการณ์การแพร่ระบาดของ
เชื้อไวรัสโคโรนา 2019 (COVID-19) คลี่คลาย แต่ผู้ซื้อในตลาดยังคงมีความกังวลในสถานการณเ์ศรษฐกิจถดถอยเป็นหลัก ส่งผลให้
ความต้องการใช้ Oleochemicals ลดน้อยลง
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในช่วง 9M/2566 ปรับตัวลดลง
เมื่อเทียบกับช่วงเวลาเดียวกันของปีก่อนหน้า ถึงแม้ทั่วโลกจะกลับมาเปิดประเทศอีกครั้งภายหลังจากทสี่ ถานการณ์การแพร่ระบาด
ของเชื้อไวรัสโคโรนา 2019 (COVID-19) คลี่คลาย และส่งผลให้ภาพรวมความเชื่อมั่นของผู้ซื้อในตลาดปรับตัวดีขึ้น แต่จากกิจกรรม
ทางเศรษฐกิจภาพรวมของประเทศจีนยังคงไม่ฟื้นตัวดีขึ้นตามที่ตลาดคาดการณ์ไว้ อีกทั้งลูกค้าในประเทศอินเดียมีการชะลอ
การจัดซื้อสินค้า เนื่องจากรัฐบาลประเทศอินเดียมีการประกาศใช้มาตรการตอบโต้การอุดหนุน (Countervailing Duty: CVD)
โดยปรับเพิ่มภาษีการนำเข้าสินค้าขึ้นในช่วงอัตราร้อยละ 3 ถึงร้อยละ 30 สำหรับผู้นำเข้าจากประเทศอินโดนีเซีย มาเลเซีย และ
ประเทศไทย ตั้งแต่วันที่ 4 พฤษภาคม 2566 เป็นต้นมา จึงทำให้กำลังซื้อที่เข้ามาในตลาดค่อนข้างอ่อนตัว นอกจากนี้ ยังมีปัจจัย
อ่อนไหวจากความกังวลเรื่องสภาวะเศรษฐกิจโลกที่ถดถอย และสถานการณ์ความไม่แน่นอนของสงครามระหว่างประเทศรัสเซียกับ
ยูเครนที่ยังคงยืดเยื้อและกระทบต่อความเชื่อมั่นของผู้ซื้อในตลาดที่มีความระมัดระวังในการจัดซื้อผลิตภัณฑ์ และจัดซื้อเท่าที่
เพียงพอกับการใช้งานในแต่ละครั้งเท่านั้น โดยเฉพาะลูกค้า Short Chain แฟตตี้แอลกอฮอล์ที่มีทางเลือกในการจัดหาผลิตภัณฑ์
ทั้งจากทางผู้ผลิตแฟตตี้แอลกอฮอล์จากแฟตตี้แอซิด (Fatty Acids) และแฟตตี้แอลกอฮอล์สังเคราะห์ (Synthetic Fatty Alcohol)
ที่มีผลผลิตเข้าสตู่ ลาดมากขึ้นด้วย
ขณะที่ด้านอุปทานโดยรวมในตลาด ในช่วง 9M/2566 นั้นปรับตัวดีขึ้นเมื่อเทียบกับช่วงเวลาเดียวกันของปีก่อนหน้า
ที่มีการประกาศใช้มาตรการ Domestic Market Obligation (DMO) ของประเทศอินโดนีเซีย ที่ได้ประกาศขยายผลการบังคับใช้
มาตรการให้ครอบคลุมถึงสินค้าที่ผลิตจากน้ำมันปาล์ม (รวมถึงแฟตตี้แอลกอฮอล์ และกลีเซอรีน) ทำให้ผู้ส่งออกจำเป็นต้อง
จำหน่ายแฟตตี้แอลกอฮอล์ให้กับตลาดในประเทศอย่างน้อยร้อยละ 20 ตั้งแต่วันที่ 15 กุมภาพันธ์ ถึง 9 มีนาคม 2565 และ
ปรับเพิ่มเป็นร้อยละ 30 ตั้งแต่วันที่ 10 มีนาคม 2565 ถึง 17 มีนาคม 2565 ซึ่งทำให้มีสินค้าออกสู่ตลาดค่อนข้างน้อย ประกอบกับ
มีการหยุดดำเนินการผลิตของผู้ผลิตหลายรายในประเทศอินโดนีเซีย สหรัฐอเมริกา และมาเลเซีย ในช่วงกลางปีและในไตรมาส 3
ของปี 2565 รวมทั้งบริษัทฯ ได้มีแผนหยุดดำเนินการผลิตเพื่อเปลี่ยนตัวเร่งปฏิกิริยา (Catalyst) ในช่วงปลายเดือนกันยายนถึง
ต้นเดือนตุลาคม 2565 จึงส่งผลให้อุปทานโดยรวมของตลาดในช่วงเวลาดังกล่าวมีความตึงตัวมาก
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 13
ทั้งนี้ ราคาเฉลี่ยของแฟตตี้แอลกอฮอล์จากธรรมชาติปรับตัวอ่อนค่าลงเมื่อเปรียบเทียบกับช่วงเวลาเดียวกันของปีก่อน
ตามราคาวัตถุดิบที่อ่อนค่าลง โดย ราคา Mid Cut แฟตตี้แอลกอฮอล์ปรับลดลงมาอยู่ที่ 1,348 เหรียญสหรัฐฯ ต่อตัน ลดลง 976
เหรียญสหรัฐฯ ต่อตัน หรือคิดเป็นร้อยละ 42 เช่นเดียวกับราคา Short Chain แฟตตี้แอลกอฮอล์ที่ปรับลดลงมาอยู่ที่ 3,675
เหรียญสหรัฐฯ ต่อตัน ลดลง 525 เหรียญสหรัฐฯ ต่อตัน หรือคิดเป็นร้อยละ 13 และราคา Long Chain แฟตตี้แอลกฮอล์ที่
ปรับลดลงมาอยู่ที่ 1,386 เหรียญสหรัฐฯ ต่อตัน ลดลง 1,580 เหรียญสหรัฐฯ ต่อตัน หรือคิดเป็นร้อยละ 53
ตารางที่ 5 : ผลการดำเนินงานของกลุ่มธุรกิจแฟตตี้แอลกอฮอล ์
ไตรมาส ไตรมาส % ไตรมาส % %
ธุรกิจแฟตตี้แอลกอฮอล ์ 9M/2566 9M/2565
3/2566 3/2565 YoY 2/2566 QoQ YoY
อัตรากำลังการผลิต (%) 76% 101% -25% 104% -28% 89% 101% -12%
ปริมาณการขาย (ตัน) 24,473 27,714 -12% 21,731 13% 68,110 75,997 -10%
รายได้จากการขาย (ล้านบาท) 1,221 2,326 -48% 1,135 8% 3,725 7,250 -49%
EBITDA (ล้านบาท) (76) 527 -114% 135 -156% 213 1,233 -83%
อัตรากำไร EBITDA (%) -6.2% 22.7% -28.9% 11.9% -18.1% 5.7% 17.0% -11.3%
Stock Gain/(Loss) & NRV (146) (200) 27% 34 -529% (236) (169) -40%
Adjusted EBITDA (ล้านบาท)(1) 70 727 -90% 101 -31% 448 1,402 -68%
Adjusted EBITDA Margin (%) 5.7% 31.3% -25.6% 8.9% -3.2% 12.0% 19.3% -7.3%
หมายเหตุ : (1) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และ ค่าเผื่อมูลค่าของสินค้าคงเหลือ (NRV)
ผลการดำเนินงานเปรียบเทียบไตรมาส 3/2566 กับไตรมาส 3/2565
บริษัทฯ มีรายได้จากการขายกลุ่มผลิตภัณฑ์แฟตตแี้ อลกอฮอล์สำหรับไตรมาส 3/2566 จำนวน 1,221 ล้านบาท ลดลง
ร้อยละ 48 จากช่วงเวลาเดียวกันของปีก่อน เนื่องจากราคาผลิตภัณฑ์แฟตตี้แอลกอฮอล์เฉลี่ยปรับลดลงร้อยละ 32 ตามราคา
น้ำมันเมล็ดในปาล์มดิบที่ลดลง จากความกังวลด้านเศรษฐกิจถดถอย ที่ส่งผลให้อุปสงค์ผลิตภัณฑ์แฟตตี้แอลกอฮอล์ลดลง ทำให้
ทั้งราคาวัตถุดิบและราคาผลิตภัณฑ์จึงปรับลดลงตามสภาวะเศรษฐกิจ โดยผู้ซื้อจะจัดซื้อเท่าที่จำเป็น อีกทั้งผู้ซื้อมีทางเลือกในการ
จัดหาผลิตภัณฑ์ โดยเฉพาะผู้ซื้อ Short Chain แฟตตี้แอลกอฮอล์ที่มีการจัดหาผลิตภัณฑ์จากฝั่งผู้ผลิตแฟตตี้แอลกอฮอล์จากแฟตตี้
แอซิด (Fatty Acids) และแฟตตี้แอลกอฮอล์สังเคราะห์ (Synthetic Fatty Alcohol) ที่มีผลผลิตเข้าสู่ตลาดมากขึ้นด้วย
ขณะทปี่ ริมาณการขายผลิตภัณฑ์แฟตตี้แอลกอฮอล์ปรับตัวลดลง ร้อยละ 12 เนื่องจากบริษัทฯ มีการหยุดดำเนินการผลิตชั่วคราว
เพื่อเปลี่ยนตัวเร่งปฏิกิริยา (Catalyst) ตามแผนที่กำหนด
จากรายละเอียดดังกล่าว ส่งผลเกิดผลกระทบ Stock Loss & NRV จำนวน 146 ล้านบาท โดยในไตรมาส 3/2566
บริษัทฯ มี EBITDA อยู่ท ี่-76 ล้านบาท ปรับลดลงจากไตรมาส 3/2565 ร้อยละ 114 เมื่อหักผลกระทบของ Stock Loss & NRV
จำนวนดังกล่าวแล้ว ทำให้บริษัทฯ มี Adjusted EBITDA จำนวน 70 ล้านบาท คิดเป็นลดลงร้อยละ 90 และมี Adjusted
EBITDA Margin ที่ร้อยละ 5.7
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 14
ผลการดำเนินงานเปรียบเทียบไตรมาส 3/2566 กับไตรมาส 2/2566
บริษัทฯ มีรายได้จากการขายกลุ่มผลิตภัณฑ์แฟตตี้แอลกอฮอล์ในไตรมาส 3/2566 เพิ่มขึ้นจากไตรมาสที่ผ่านมา
ร้อยละ 8 โดยมีสาเหตุหลักจากปริมาณการขายผลิตภัณฑ์แฟตตี้แอลกอฮอล์ปรับตัวเพิ่มขึ้นร้อยละ 13 จากไตรมาสก่อนหน้า
จากการทผี่ ู้ซื้อหลายรายส่วนใหญ่มีการจัดซื้อสินค้าเพื่อเพิ่มปริมาณสินค้าคงคลัง (restock) มากขึ้น หลังจากทมี่ ีการชะลอการ
ซื้อสินค้าไปในช่วงเวลาก่อนหน้านี้ รวมถึงผู้ซื้อในประเทศจีนซึ่งเป็นผู้ซื้อรายใหญ่ได้มีการกลับเข้าสู่ตลาดเพื่อเตรียมการผลิต
สินค้าล่วงหน้า สำหรับงานกีฬาเอเชียนเกมส์ (Asian Games) ครั้งที่ 19 ที่จัดขึ้นที่เมืองหางโจว ในช่วงระหว่างวันที่
23 กันยายน - 8 ตุลาคม 2566 ถึงแม้ว่าราคาผลิตภัณฑ์แฟตตี้แอลกอฮอล์เฉลี่ยที่ปรับตัวลดลงร้อยละ 8 ตามราคาน้ำมันเมล็ด
ในปาล์มดิบที่ลดลงจากอุปทานของน้ำมันเมล็ดในปาล์มดิบโดยรวมเพิ่มขึ้น ตามฤดูกาลของผลผลิตของปาล์มทะลายในประเทศ
ผู้ผลิตรายใหญ่อย่างประเทศอินโดนีเซียและมาเลเซีย
ทั้งนี้ บริษัทฯ มี EBITDA อยู่ทจี่ ำนวน -76 ล้านบาท ปรับลดลงจากไตรมาสก่อนหน้า ร้อยละ 156 เมื่อหัก Stock Loss
& NRV จำนวน 146 ล้านบาท ส่งผลให้บริษัทฯ มี Adjusted EBITDA จำนวน 70 ล้านบาท ซึ่งปรับลดลงจากไตรมาสที่ผ่านมา
ร้อยละ 31 และมี Adjusted EBITDA Margin ที่ร้อยละ 5.7
ผลการดำเนินงานเปรียบเทียบ 9M/2566 กับ 9M/2565
บริษัทฯ มีรายได้จากการขายกลุ่มผลิตภัณฑ์แฟตตี้แอลกอฮอล์สำหรับช่วง 9 เดือนแรกของปี 2566 จำนวน
3,725 ล้านบาท ลดลงจากช่วง 9 เดือนแรกของปี 2565 จำนวน 3,525 ล้านบาท หรือร้อยละ 49 เนื่องจากราคาผลิตภัณฑ์
แฟตตี้แอลกอฮอล์เฉลี่ยที่ปรับตัวลดลงร้อยละ 42 ตามราคาวัตถุดิบที่ลดลง เนื่องจากปริมาณการส่งออกน้ำมันเมล็ดในปาล์มดิบ
ที่ลดลงตั้งแต่ช่วงสิ้นปี 2565 ประกอบกับปริมาณการผลิตโดยรวมปี 2566 ที่เพิ่มขึ้น ทำให้ปริมาณน้ำมันเมล็ดในปาล์มดิบคงคลัง
ในประเทศมาเลเซียสูงสุดในรอบ 2 ปี ในส่วนของปริมาณการขายแฟตตี้แอลกอฮอลป์ รับตัวลดลงร้อยละ 10 เนื่องจากสถานการณ์
เศรษฐกิจของประเทศจีนซึ่งเป็นผู้ซื้อหลักยังไม่ฟื้นตัวดีขึ้นตามที่ตลาดคาดการณ์ไว้ อีกทั้งผู้ซื้อในประเทศอินเดียมีการประกาศใช้
มาตรการตอบโต้การอุดหนุน (Countervailing Duty: CVD) โดยปรับเพิ่มภาษีการนำเข้าสินค้าขึ้นในช่วงอัตราร้อยละ 3 ถึงร้อยละ 30
สำหรับผู้นำเข้าจากประเทศอินโดนีเซีย มาเลเซีย และประเทศไทย ตั้งแต่วันที่ 4 พฤษภาคม 2566 เป็นต้นมา ทำให้กำลังซื้อ
ในตลาดอ่อนตัวลง ประกอบกับอุปทานใน 9M/2566 ปรับตัวดีขึ้นจากปีก่อนที่มีการประกาศใช้มาตรการการจำกัดการส่งออก
(Domestic Market Obligation : DMO) ของประเทศอินโดนีเซีย
สำหรับผลการดำเนินงานในช่วง 9M/2566 บริษัทฯ รับรู้กำไร EBITDA จำนวน 213 ล้านบาท ลดลงจากปีก่อนหน้า
ร้อยละ 83 เมื่อหัก Stock Loss & NRV จำนวน 236 ล้านบาท ส่งผลให้บริษัทฯ มี Adjusted EBITDA จำนวน 448 ล้านบาท
ซึ่งปรับลดลงจากปีที่ผ่านมาร้อยละ 68 และมี Adjusted EBITDA Margin ที่ร้อยละ 12
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 15
แนวโน้มสถานการณ์ตลาดและธุรกิจในปี 2567
แนวโน้มสถานการณ์ตลาดเมทิลเอสเทอร์
สำหรับความต้องการเมทิลเอสเทอร์ ในปี 2567 บริษัทฯ คาดว่า มีแนวโน้มปรับตัวดีขึ้นเล็กน้อยจากปีก่อนหน้าเล็กน้อย
โดยมีปัจจัยมาจากประกาศที่ให้มีการบังคับใช้น้ำมันมาตรฐาน EURO 5 ตั้งแต่วันที่ 1 มกราคม 2567 เพื่อเพิ่มความเข้มงวด
เรื่องการปล่อยมลพิษและฝุ่นละอองจากเครื่องยนต์ จึงทำให้บริษัทฯ คาดว่า ภาครัฐจะยังคงสัดส่วนการผสมไบโอดีเซลที่ B7
เป็นน้ำมันพื้นฐานตลอดทั้งปี อีกทั้ง ยังได้รับปัจจัยบวกจากนโยบายในการกระตุ้นเศรษฐกิจต่างๆ จากทางภาครัฐ เช่น การส่งเสริม
การท่องเที่ยว และนโยบายการลดราคาด้านพลังงาน เป็นต้น ที่อาจมีผลทำให้แนวโน้มความต้องการใช้เมทิลเอสเทอร์ดีขึ้น
ขณะที่ภาคอุปทานของตลาดเมทิลเอสเทอร์ในปี 2567 บริษัทฯ คาดว่า มีแนวโน้มทรงตัว เนื่องจากยังไม่มีแผนการขยาย
กำลังการผลิตของผู้ผลิตภายในประเทศ จึงทำให้คาดการณ์ว่า กำลังการผลิต (Utilization) เฉลี่ยของอุตสาหกรรม ในปี 2567
จะทรงตัวอยู่ที่ประมาณร้อยละ 40 ถึง 45
ในส่วนของราคาเมทิลเอสเทอร์ ปี 2567 บริษัทฯ คาดว่า คาดว่าจะปรับตัวเพิ่มขึ้นเล็กน้อยจากปี 2566 ซึ่งแข็งค่าขึ้น
ตามราคาน้ำมันปาล์มดิบภายในประเทศ (CPO-DIT) ที่ปรับตัวตามราคาน้ำมันปาล์มในตลาดโลกที่มีแนวโน้มเพิ่มขึ้นจากการ
คาดการณ์ว่า ผลผลิตน้ำมันปาล์มในประเทศผู้ผลิตหลัก อย่างประเทศอินโดนีเซีย และมาเลเซียจะลดลง จากปรากฏการณ์ El Nino
ที่เกิดขึ้นในช่วงกลางปี 2566 ประกอบกับภาวะแห้งแล้งที่เกิดขึ้นอีกด้วย ที่อาจส่งผลกระทบต่อผลผลิตในปี 2567 นอกจากนี้
ยังรวมถึงแนวโน้มการส่งออกที่ลดลงของประเทศผู้ผลิต โดยประเทศอินโดนีเซียได้มีการกำหนดสัดส่วนการผสมน้ำมันไบโอดีเซล
ที่ B35 ตั้งแต่เดือนสิงหาคม 2566 และมีแผนจะขยับเพิ่มเป็น B40 ในปี 2567 เช่นเดียวกับประเทศมาเลเซียที่มีแผนจะใช้ B10
ในภาคส่วนอุตสาหกรรมเพิ่มเติมจากภาคการขนส่ง และมีแผนที่จะเพิ่มสัดส่วนเป็น B20 สำหรับภาคขนส่งในปี 2567
แนวโน้มสถานการณ์ตลาดแฟตตี้แอลกอฮอล์
สำหรับแนวโน้มความต้องการแฟตตี้แอลกอฮอล์จากธรรมชาติ (Natural Fatty Alcohols) ในปี 2567 บริษัทฯ คาดว่า
มีแนวโน้มปรับตัวดีขึ้นเล็กน้อย เมื่อเทียบกับปีก่อนหน้า โดยหลักมาจากการคาดการณ์สภาวะเศรษฐกิจโลกที่มีแนวโน้มฟื้นตัวดีขึ้น
และสถานการณ์ความความขัดแย้งระหว่างประเทศรัสเซียกับยูเครนที่อาจคลี่คลายลง ส่งผลให้ผู้ซื้อส่วนใหญ่กลับมาจัดซื้อ
สินค้าเพื่อเพิ่มปริมาณสินค้าคงคลัง (restock) มากขึ้น ในขณะที่ด้านอุปทานโดยรวมของตลาดในปี 2567 มีแนวโน้มปรับตัว
ดีขึ้นเมื่อเทียบกับปีก่อนหน้า เนื่องจากมีแผนขยายกำลังการผลิตของผู้ผลิตแฟตตี้แอลกอฮอล์ในประเทศอินโดนีเซีย เพิ่มขึ้น
เป็น 300,000 ตันต่อปี จากเดิม 160,000 ตันต่อปี ในขณะที่ยังไม่มีแผนหยุดดำเนินการผลิตของผู้ผลิตรายอื่น
สำหรับแนวโน้มราคาแฟตตี้แอลกอฮอล์ในปี 2567 บริษัทฯ คาดว่า มีแนวโน้มปรับตัวแข็งค่าขึ้นเมื่อเปรียบเทยี บกับ
ปีก่อนหน้า ตามราคาวัตถุดิบน้ำมันเมล็ดในปาล์มดิบ (CPKO) ที่แข็งค่าขึ้นตามราคาน้ำมันปาล์มดิบ จากปัจจัยภาวะเศรษฐกิจที่
คาดว่า จะฟื้นตัวกลับมาดีขึ้นในช่วงกลางปี 2024 ที่อาจส่งผลให้อุปสงค์ของผลิตภัณฑ์เครื่องสำอางและเพื่อสุขอนามัย
ส่วนบุคคล (Home and Personal Care) ฟื้นตัว และคาดว่า จะส่งผลให้อุปสงค์ของ CPKO ซึ่งเป็นวัตถุดิบ ปรับตัวดีขึ้น
ตามไปด้วย
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 16
แนวโน้มสถานการณ์ตลาดกลีเซอรีน
สำหรับแนวโน้มความต้องการใช้กลีเซอรีน ในปี 2567 บริษัทฯ คาดว่า มีแนวโน้มปรับตัวดีขึ้น จากปี 2566
จากการคาดการณ์สภาวะเศรษฐกิจโลกที่มีแนวโน้มฟื้นตัวดีขึ้น ส่งผลให้ตลาด Epichlorohydrin (ECH) ฟื้นตัว โดยเฉพาะใน
ประเทศจีน ซึ่งเป็นตลาดหลัก ซึ่ง ECH เป็นสารตั้งต้น สำหรับใช้เป็นวัตถุดิบในการผลิตเป็นวัสดุคอมโพสิต ชิ้นส่วนอิเล็กทรอนิกส์
กาวและวัสดุยาแนวรอยต่อ กระดาษ สารเคมีบำบัดน้ำ ผลิตภัณฑ์ทำความสะอาด เป็นต้น นอกจากนี้ บริษัทฯ คาดว่า
ความต้องการผลิตภัณฑ์เพื่อสุขอนามัยส่วนบุคคล (Home and Personal Care) รวมถึงผลิตภัณฑ์อาหารและยา มีแนวโน้มฟื้นตัว
ภายหลังจากที่ภาพรวมเศรษฐกิจและความขัดแย้งในตลาดโลกกลับเข้าสู่ภาวะปกติ ที่อาจส่งผลให้ความต้องการผลิตภัณฑ์
กลีเซอรีนปรับตัวดีขึ้นตามไปด้วย ในขณะที่ด้านอุปทานโดยรวมในปี 2567 บริษัทฯ คาดว่า มีแนวโน้มปรับตัวสูงขึ้นจากปี 2566
เนื่องจากมีการขยายกำลังการผลิตของผู้ผลิตแฟตตี้แอลกอฮอล์รายใหญ่ในประเทศอินโดนีเซีย รวมทั้งนโยบายด้านพลังงาน
ในบางประเทศที่มีแนวโน้มสนับสนุนการเพิ่มอัตราการผสมไบโอดีเซลเพิ่มขึ้น อาทิ ประเทศอินโดนีเซียที่มีแผนที่จะเพิ่มสัดส่วน
การผสมไบโอดีเซลจาก B35 เป็น B40 รวมถึงประเทศบราซิลที่มีแผนที่จะเพิ่มสัดส่วนการผสมไบโอดีเซลจาก B12 เป็น B15
จากปัจจัยดังกล่าวข้างต้น จึงคาดว่า อาจส่งผลต่อปริมาณผลิตภัณฑ์พลอยได้อย่างกลีเซอรีนเพิ่มมากขึ้นตามไปด้วย และทำให้มี
การแข่งขันที่สูงขึ้นในตลาด
ในส่วนของราคากลีเซอรีนในปี 2567 บริษัทฯ คาดว่า มีแนวโน้มปรับตัวแข็งค่าขึ้นเล็กน้อยเมื่อเปรียบเทียบกับปีก่อน
หน้า ตามราคาน้ำมันปาล์มดิบ (CPO) ซึ่งเป็นวัตถุดิบ ที่คาดว่าจะปรับตัวแข็งค่าขึ้น
แนวโน้มสถานการณ์ตลาดเอทานอล
สำหรับแนวโน้มความต้องการใช้เอทานอล (E100) ในปี 2567 บริษัทฯ คาดการณ์ว่า มีแนวโน้มเพิ่มขึ้นจากปี 2566
จากปัจจัยบวกที่ภาครัฐมีการออกนโยบายกระตุ้นเศรษฐกิจ รวมถึงการลดราคาด้านพลังงาน ซึ่งเป็นการช่วยเพิ่มอุปสงค์
ในประเทศ อีกทั้งภาคการท่องเที่ยวฟื้นตัวอย่างต่อเนื่อง อย่างไรก็ตาม ยังคงต้องติดตามนโยบายลดราคารถไฟฟ้า ซึ่งอาจส่งผล
ต่อปริมาณการใช้แก๊สโซฮอล์ในเขตกรุงเทพมหานครได้ ขณะที่ภาคอุปทานของตลาดเอทานอลในปี 2567 บริษัทฯ คาดว่า
มีแนวโน้มทรงตัว เนื่องจากไม่มีการขยายกำลังการผลิตของผู้ผลิตภายในประเทศ ส่งผลให้อัตราการใช้กำลังการผลิต (Utilization
Rate) ในประเทศ คาดว่า อยู่ที่ประมาณร้อยละ 55
สำหรับราคาเอทานอล ในป ี2567 บริษัทฯ คาดว่า มีแนวโน้มปรับตัวขึ้นเล็กน้อยจากป ี2566 ตามราคาวัตถุดิบสำหรับ
การผลิตเอทานอล เนื่องจากภาวะแห้งแล้ง โดยเฉพาะราคามันเส้นที่คาดว่าจะปรับตัวเพิ่มขึ้นอย่างมีนัยสำคัญจากการส่งออกไป
ยังประเทศจีน จึงคาดว่า อาจส่งผลให้ต้นทุนการผลิตและราคาตลาดเอทานอลเฉลี่ยโดยรวมในปี 2567 มีแนวโน้มปรับตัวสูงขึ้น
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 17
งบกำไรขาดทุนรวม
ตารางที่ 6 : งบกำไรขาดทุนรวม เปรียบเทียบไตรมาส 3/2566, ไตรมาส 3/2565 และไตรมาส 2/2566
ไตรมาส ไตรมาส ไตรมาส
YoY QoQ
3/2566 3/2565 2/2566
ลบ. % ลบ. % ลบ. % ลบ. % ลบ. %
รายได้จากการขาย 3,940 100 5,761 100 (1,821) (32) 4,744 100 (804) (17)
วัตถุดิบ (3,205) (81) (4,296) (75) 1,091 (25) (3,917) (83) 712 (18)
ค่าเผื่อมูลค่าสินค้าคงเหลือ (NRV) 6 0 2 0 4 200 (18) (0) 24 (133)
Product to Feed Margin 741 19 1,467 25 (726) (49) 809 17 (68) (8)
ค่าใช้จ่ายแปรผันอื่น (272) (7) (459) (8) 187 (41) (377) (8) 105 (28)
ค่าใช้จ่ายในการผลิต (237) (6) (176) (3) (61) 35 (214) (5) (23) 11
Stock Gain/(Loss) (228) (6) (443) (8) 215 (49) 23 0 (251) (1,091)
ค่าใช้จ่ายในการขายและบริหาร (103) (3) (115) (2) 12 (10) (101) (2) (2) 2
รายได้อื่นๆ 9 0 26 0 (17) (65) 9 0 - -
EBITDA (90) (2) 300 5 (390) (130) 149 3 (239) (160)
ค่าเสื่อมราคาและตัดจำหน่ายทางบัญชี (125) (3) (154) (3) 29 (19) (129) (3) 4 (3)
EBIT (215) (5) 146 3 (361) (247) 20 0 (235) (1,175)
ค่าใช้จ่ายทางการเงินสุทธิ - - (9) (0) 9 (100) (1) (0) 1 (100)
กำไร/(ขาดทุน) จากอัตราแลกเปลี่ยน (1) 4 0 (17) (0) 21 (124) 26 1 (22) (85)
ส่วนแบ่งกำไร/(ขาดทุน) จากเงินลงทุน (53) (1) (6) (0) (47) 783 (25) (1) (28) 112
รายได้/(ค่าใช้จ่าย) ภาษีเงินได้ 2 0 (44) (1) 46 (105) (13) (0) 15 (115)
กำไรสุทธิรวม (262) (7) 70 1 (332) (474) 7 0 (269) (3,843)
หมายเหตุ : (1) รวมกำไร/(ขาดทุน) จากอัตราแลกเปลี่ยน และกำไร/(ขาดทุน) จากตราสารอนุพันธ์
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 18
ตารางที่ 7 : งบกำไรขาดทุนรวม เปรียบเทียบ 9M/2566 และ 9M/2565
9M/2566 9M/2565 YoY
ลบ. % ลบ. % ลบ. %
รายได้จากการขาย 13,346 100 20,579 100 (7,233) (35)
วัตถุดิบ (10,828) (81) (16,514) (80) 5,686 (34)
ค่าเผื่อมูลค่าสินค้าคงเหลือ (NRV) 6 0 (21) (0) 27 (129)
Product to Feed Margin 2,524 19 4,044 20 (1,520) (38)
ค่าใช้จ่ายแปรผันอื่น (1,058) (8) (1,302) (6) 244 (19)
ค่าใช้จ่ายในการผลิต (634) (5) (501) (2) (133) 27
Stock Gain/(Loss) (356) (3) (306) (1) (50) 16
ค่าใช้จ่ายในการขายและบริหาร (298) (2) (307) (1) 9 (3)
รายได้อื่นๆ 28 0 47 0 (19) (40)
EBITDA 206 2 1,645 8 (1,469) (88)
ค่าเสื่อมราคาและตัดจำหน่ายทางบัญชี (384) (3) (465) (2) 81 (17)
EBIT (178) (1) 1,210 6 (1,388) (115)
ค่าใช้จ่ายทางการเงินสุทธิ (6) (0) (31) (0) 25 (81)
กำไร/(ขาดทุน)จากอัตราแลกเปลี่ยน (1) 29 0 (24) (0) 53 (221)
ส่วนแบ่งกำไร/(ขาดทุน) จากเงินลงทุน (30) (0) 37 0 (67) (181)
รายได้/(ค่าใช้จ่าย) ภาษีเงินได้ (31) (0) (213) (1) 182 (85)
กำไรสุทธิรวม (216) (2) 979 5 (1,196) (122)
หมายเหตุ : (1) รวมกำไร/(ขาดทุน) จากอัตราแลกเปลี่ยน และกำไร/(ขาดทุน) จากตราสารอนุพันธ์
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 19
งบแสดงฐานะการเงิน
แผนภูมิที่ 2 : งบแสดงฐานะการเงิน เปรียบเทียบ ณ วันที่ 30 กันยายน 2566 และ ณ วันที่ 31 ธันวาคม 2565
หนี้สินอื่น
เงินสดและ
รายการเทียบเท่าเงินสด
หนี้สินทมี่ ี
ภาระดอกเบี้ย
ลูกหนี้การค้า สินค้าคงเหลือ
แ ละสินทรัพย์หมุนเวียนอื่น
ที่ดิน อาคาร และอุปกรณ ์
ส่วนของผู้ถือหุ้น
สินทรัพย์ไม่หมุนเวียน
รายการเงินฝากที่มี
ข้อจำกัดในการใช้
ณ วันที่ 30 กันยายน 2566 ณ วันที่ 31 ธันวาคม 2565
13,045 ล้านบาท 13,633 ล้านบาท
สินทรัพย์
ณ วันที่ 30 กันยายน 2566 บริษัทฯ มีสินทรัพย์รวมทั้งสิ้น 13,045 ล้านบาท ลดลงจาก ณ วันที่ 31 ธันวาคม 2565
จำนวน 588 ล้านบาท โดยมีการเปลี่ยนแปลงที่สำคัญ คือ
1. สินทรัพย์หมุนเวียนลดลง 367 ล้านบาท โดยมีสาเหตุหลักจาก
1.1 ลูกหนี้การค้าและลูกหนี้อื่นลดลง 538 ล้านบาท โดยสาเหตุหลักเป็นผลจากราคาวัตถุดิบที่ปรับลดลง
ทำให้ราคาขายผลิตภัณฑ์เมทิลเอสเทอร์และแฟตตี้แอลกอฮอล์ปรับลดลง และปริมาณการขายของ
ทั้งสองผลิตภัณฑ์ที่ปรับตัวลดลงอย่างมาก เมื่อเทียบกับช่วงปลายปี 2565
1.2 สินค้าคงเหลือลดลง 208 ล้านบาท จากราคาผลิตภัณฑ์แฟตตี้แอลกอฮอล์และปริมาณคงคลังท่ปี รับ
ลดลง
1.3 เงินสดและเงินลงทุนในสินทรัพย์ทางการเงินหมุนเวียนสุทธิเพิ่มขึ้น 469 ล้านบาท
1.4 ลูกหนี้ภาษีมูลค่าเพิ่มลดลง 99 ล้านบาท
2. สินทรัพย์ไม่หมุนเวียนลดลง 221 ล้านบาท โดยมีสาเหตุหลักจาก
2.1 อาคารและอุปกรณ์ลดลง 202 ล้านบาท สาเหตุหลักมาจากค่าเสื่อมราคาที่เกิดขึ้น
2.2 เงินลงทุนในการร่วมค้าเพิ่มขึ้น 17 ล้านบาท
2.3 สินทรัพย์ภาษีเงินได้รอการตัดบัญชีลดลง 30 ล้านบาท
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 20
หนี้สิน
ณ วันที่ 30 กันยายน 2566 บริษัทฯ มีหนี้สินรวมทั้งสิ้น 3,293 ล้านบาท ลดลงจาก ณ วันที่ 31 ธันวาคม 2565
จำนวน 13 ล้านบาท โดยมีสาเหตุหลักจาก
1. เจ้าหนี้การค้าและเจ้าหนี้อื่นลดลง 298 ล้านบาท โดยหลักเนื่องจากราคาวัตถุดิบที่ปรับตัวลดลงอย่างมาก
2. เงินกู้ยืมระยะยาวจากสถาบันการเงินเพิ่มขึ้น 396 ล้านบาท
3. ภาษีเงินได้นิติบุคคลค้างจ่ายลดลง 121 ล้านบาท
4. หนี้สินตราสารอนุพันธ์เพิ่มขึ้น 32 ล้านบาท
5. เจ้าหนี้ผู้รับเหมาก่อสร้างลดลง 22 ล้านบาท
ส่วนของผู้ถือหุ้น
ณ วันที่ 30 กันยายน 2566 บริษัทฯ มีส่วนของผู้ถือหุ้น จำนวน 9,752 ล้านบาท ลดลงจาก ณ วันที่ 31 ธันวาคม 2565
จำนวน 575 ล้านบาท จากผลขาดทุนสำหรับงวด 9 เดือนแรกของปี 2566 จำนวน 216 ล้านบาท และการจ่ายเงินปันผล
จำนวน 358 ล้านบาทและผลขาดทุนจากการป้องกันความเสี่ยงกระแสเงินสด 1 ล้านบาท
งบกระแสเงินสด
ตารางที่ 8 : งบกระแสเงินสดสำหรับงวดหกเดือนสิ้นสุด วันที่ 30 กันยายน 2566 และ วันที่ 30 กันยายน 2565
การได้มา (ใช้ไป) ของเงินสดในแต่ละกิจกรรม (ล้านบาท) 30 ก.ย. 66 30 ก.ย. 65
เงินสดสุทธไิ ด้มาจาก (ใช้ไปใน) กิจกรรมดำเนินการ 634 1,515
เงินสดสุทธไิ ด้มาจาก (ใช้ไปใน) กิจกรรมลงทุน (342) (563)
เงินสดสุทธไิ ด้มาจาก (ใช้ไปใน) กิจกรรมจัดหาเงิน (41) (524)
ผลกระทบของอัตราแลกเปลยี่ นที่มีต่อเงินสดและรายการเทียบเท่าเงินสด 17 11
เงินสดและรายการเทียบเท่าเงินสดเพิ่มขึ้น (ลดลง) สุทธ ิ 268 439
เงินสดและรายการเทียบเท่าเงินสด ณ วันที่ 1 มกราคม 1,384 1,511
เงินสดและรายการเทียบเท่าเงินสด ณ วันที่ 30 กันยายน 1,652 1,950
หมายเหต:ุ เงินสดและรายการเทียบเท่าเงินสด ณ วันที่ 30 กันยายน 2566 ยังไม่รวมเงินลงทุนในสินทรัพย์ทางการเงินหมุนเวียน จำนวน 1,550 ล้านบาท
และเงินฝากที่มีข้อจำกัดในการใช้ จำนวน 503 ล้านบาท
สำหรับงบกระแสเงินสด บริษัทฯ มีกระแสเงินสดสุทธิได้มาจากกิจกรรมดำเนินงาน จำนวน 634 ล้านบาท เป็นผลมาจาก
การปรับปรุงรายการที่ไม่ใช่เงินสด ค่าเสื่อมราคาและค่าตัดจำหน่าย การลดลงของลูกหนี้การค้า ลูกหนี้ภาษีมูลค่าเพิ่ม
สินค้าคงเหลือ เจ้าหนี้การค้าและเจ้าหนี้อื่น ปรับปรุงจากผลขาดทุนสุทธิ 216 ล้านบาท ส่งผลให้บริษัทฯ มีกระแสเงินสดสุทธิได้มา
จากกิจกรรมดำเนินงานดังกล่าว
คําอธิบายและการวิเคราะห์ของฝ่ายจัดการประจําไตรมาส 3 ปี 2566
P a ge | 21
กระแสเงินสดสุทธิใช้ไปในกิจกรรมลงทุน จำนวน 342 ล้านบาท โดยหลักมาจากเงินสดจ่ายจากเงินลงทุนในสินทรัพย์
ทางการเงินหมุนเวียน จำนวน 200 ล้านบาท เงินสดจ่ายเพื่อซื้ออาคารและอุปกรณ์ จำนวน 117 ล้านบาท เงินสดจ่ายเพื่อลงทุน
ในการร่วมค้า (GKBI) จำนวน 80 ล้านบาท และมีเงินปันผลรับ จำนวน 32 ล้านบาท และดอกเบี้ยรับ จำนวน 33 ล้านบาท
สำหรับกระแสเงินสดสุทธิใช้ไปในกิจกรรมจัดหาเงินจำนวน 41 ล้านบาท มีสาเหตุมาจากการจ่ายเงินปันผลให้ผู้ถือหุ้น
จำนวน 358 ล้านบาท จ่ายชำระดอกเบี้ย จำนวน 29 ล้านบาท จ่ายชำระหนี้สินตามสัญญาเช่าการเงิน จำนวน 48 ล้านบาท และ
มีเงินสดรับจากเงินกู้ยืมจากสถาบันการเงินสุทธ ิ จำนวน 395 ล้านบาท
จากกิจกรรมดังกล่าวข้างต้น ส่งผลให้บริษัทฯ มีเงินสดและรายการเทียบเท่าเงินสดเพิ่มขึ้นสุทธิ 268 ล้านบาท
โดยมีเงินสดยกมา ณ วันที่ 1 มกราคม 2566 จำนวน 1,384 ล้านบาท ทำให้ ณ วันที่ 30 กันยายน 2566 มีเงินสดจำนวน
1,652 ล้านบาท (ไม่รวมรายการเงินลงทุนในสินทรัพย์ทางการเงินหมุนเวียน จำนวน 1,550 ล้านบาท และเงินฝากที่มีข้อจำกัด
ในการใช้ จำนวน 503 ล้านบาท)
อัตราส่วนทางการเงินที่สำคัญ
ตารางที่ 9 : อัตราส่วนทางการเงินที่สำคัญ เปรียบเทียบไตรมาส 3/2566, ไตรมาส 3/2565 และไตรมาส 2/2566
อัตราส่วนทางการเงิน ไตรมาส 3/2566 ไตรมาส 3/2565 ไตรมาส 2/2566
อัตราส่วนสภาพคล่อง (เท่า) 3.8 3.1 3.6
อัตราส่วน EBITDA ต่อรายไดจ้ ากการขาย (%) (2.3) 5.2 3.1
อัตราส่วนกำไรสุทธิต่อรายได้จากการขาย (%) (6.6) 1.2 0.1
อัตราส่วนผลตอบแทนต่อสินทรัพย์ (%) (1.9) 9.3 1.1
อัตราส่วนผลตอบแทนต่อส่วนของผู้ถือหุ้น (%) (2.4) 8.7 0.9
อัตราส่วนหนสี้ ินต่อส่วนของผู้ถือหนุ้ (เท่า) 0.3 0.3 0.3
อัตราส่วนหนสี้ ินที่มภี าระดอกเบี้ยต่อส่วนผู้ถือหุ้น (เท่า) 0.2 0.1 0.1
อัตราส่วนหนสี้ ินที่มภี าระดอกเบี้ยต่อ EBITDA (เท่า) 6.6 0.6 2.0
หมายเหตุ :
อัตราส่วนสภาพคล่อง (เท่า) = สินทรัพย์หมุนเวียน หาร หนี้สินหมุนเวียน
อัตราส่วน EBITDA ต่อรายได้จากการขาย (ร้อยละ) = EBITDA หาร รายได้จากการขาย
อัตราส่วนกำไรสุทธิต่อรายได้จากการขาย (ร้อยละ) = กำไรสุทธิ (ส่วนของผู้ถือหุ้น) หาร รายได้จากการขาย
อัตราส่วนผลตอบแทนต่อสินทรัพย์ (ร้อยละ) = กำไร (ขาดทุน) ก่อนดอกเบี้ยจ่ายและภาษีเงินได้ หาร สินทรัพย์รวม (เฉลี่ย)
อัตราส่วยผลตอบแทนต่อส่วนของผู้ถือหุ้น (ร้อยละ) = กำไรสุทธิ (ของผู้ถือหุ้นใหญ่) หาร ส่วนของผู้ถือหุ้นของบริษัทใหญ่เฉลี่ย
อัตราส่วนหนี้สินต่อส่วนของผู้ถือหุ้น (เท่า) = หนี้สินรวม หาร ส่วนของผู้ถือหุ้น
อัตราส่วนหนี้สินที่มีภาระดอกเบี้ยต่อส่วนของผู้ถือหุ้น (เท่า) = หนี้สินที่มีภาระดอกเบี้ย หาร ส่วนของผู้ถือหุ้น
อัตราส่วนหนี้สินที่มีภาระดอกเบี้ยต่อ EBITDA (เท่า) = หนี้สินที่มีภาระดอกเบี้ย หาร EBITDA
คําอธิบายและการวิเคราะห์ของฝ่ายจัดการประจําไตรมาส 3 ปี 2566
