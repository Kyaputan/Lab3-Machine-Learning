ที่ ไดเมท บช 2022/002
วันที่ 28 กุมภาพันธ์ 2566
เรื่อง รายงานผลประกอบการ และชี้แจงผลการดำเนินงานที่เปลี่ยนแปลงเกินกว่าร้อยละ 20
เรียน กรรมการและผู้จัดการ ตลาดหลักทรัพย์แห่งประเทศไทย
บริษัท ไดเมท (สยาม) จำกัด (มหาชน) (“บริษัท”) ขอชี้แจงผลการดำเนินงานสำหรับปีสิ้นสุดวันที่
31 ธันวาคม 2565 อันเนื่องจากบริษัทมีรายได้หรือกำไรสุทธิแตกต่างเกินกว่าร้อยละ 20 เมื่อเปรียบเทียบกับผล
การดำเนินของงวดเดียวกันของปีก่อน (31 ธันวาคม 2564) ตามข้อกำหนดของตลาดหลักทรัพย์แห่งประเทศไทย
ดังนี้
1. จากงบกำไรขาดทุนสำหรับปีสิ้นสุด 31 ธันวาคม 2565 รายได้รวมของบริษัทมีจำนวนเท่ากับ
212,420,554 บาท อันประกอบไปด้วย รายได้จากการขายและบริการจำนวน 131,002,759 บาท
ลดลง 10,896,346 บาท คิดเป็นร้อยละ 7.68 เมื่อเปรียบเทียบกับปีก่อนหน้า และ รายได้อื่นจำนวน
81,417,794 บาท เพิ่มขึ้น 77,758,619 บาท หรือคิดเป็นร้อยละ 2,125.03 เมื่อเปรียบเทียบกับ
รายได้อื่นในปี 2564 สาเหตุที่รายได้อื่นเพิ่มขึ้นอย่างมีนัยสำคัญ ส่วนมากมาจากการกลับรายการหนี้
สงสัยจะสูญ เช่น ลูกหนี้ราย บริษัท ไอเจน เอนจิเนียร์ริ่ง จำกัด ที่มีหนี้สินทางการค้าอยู่เป็นมูลค่า
เท่ากับ 38.40 ล้านบาท และมีหนี้สินเป็นเงินกู้ยืม 15.63 ล้านบาท การกลับรายการเหล่านี้ทำเพื่อ
นำไปใช้สำหรับการโอนสิทธิเรียกร้องในหนี้สินให้แก่คู่กรณีเพื่อระงับข้อพิพาทของบริษัท
2. ค่าใช้จ่ายรวมของบริษัทในปี 2565 มีจำนวนเท่ากับ 351,201,256 บาท ซง่ึ ค่าใช้จ่ายส่วนมากมาจาก
ค่าใช้จ่ายในการบริหารจำนวน 209,019,222 บาท เพิ่มขึ้น 170,329,428 บาท เทียบเท่ากับ
440.24% เมื่อเปรียบเทียบกับผลประกอบการของปีที่ผ่านมา โดยในปี 2565 มีเหตุการณ์ที่ส่งผล
กระทบต่อค่าใช้จ่ายในการบริหารหลายรายการเช่น 1. การโอนหุ้นของ บริษัท ไอเจน เอนจิเนียริ่ง
จำกัด ไปให้คู่พิพาท ซึ่งมีมูลค่าทางบัญชีเท่ากับ 45.73 ล้านบาท 2. การโอนลูกหนี้การค้าราย บริษัท
ไอเจน เอนจิเนียริ่ง จำกัด จำนวน 38.40 ล้านบาท 3. การโอนหุ้นของ บริษัท แมคทริค จำกัด
(มหาชน) ซึ่งมีมูลค่าทางบัญชีเท่ากับ 10.89 ล้านบาท และอื่น ๆ นอกจากค่าใช้จ่ายในการระงับข้อ
พิพาทแล้ว บริษัทมีค่าใช้จ่ายในส่วนของต้นทุนขายและบริการจำนวน 93,655,387 บาท ลดลงจากปี
ที่ผ่านมา 19,904,743 บาท คิดเป็น -17.53% หากเทียบกับต้นทุนขายและบริการในปี 2564
นอกจากค่าใช้จ่ายดังกล่าว บริษัทยังมีในส่วนของค่าเผื่อหนี้สงสัยจะสูญ รวมไปถึงการขาดทุนจากการ
วัดมูลค่ายุตธิ รรมเงินลงทุน
3. บริษัทมีการรับรู้ส่วนแบ่งการขาดทุนจากบริษัทร่วมเป็นจำนวน 3,172,035 บาท โดยรายการนี้เป็น
รายการที่เกิดขึ้นในงบกำไรขาดทุนสำหรับปีสิ้นสุด วันที่ 31 ธันวาคม 2565 เป็นครั้งแรก เนื่องจาก
บริษัทมีการเข้าซื้อหุ้นจำนวน 30% ของ บริษัท เอสจีเอ็มพี จำกัด (“SGMP”) ในไตรมาส 3/2565 ทำ
ให้ SGMP มีสถานะเป็นบริษัทร่วมของ บริษัท ไดเมท (สยาม) จำกัด (มหาชน)
จากที่กล่าวมาทำให้ในรอบระยะเวลาบัญชีสำหรับปีสิ้นสุด 31 ธันวาคม 2565 บริษัทมีผลขาดทุนสุทธิ
เท่ากับ 141,961,688 บาท หากเปรียบเทียบกับผลการดำเนินงานของปี 2564 ที่บริษัทมีผลขาดทุนสำหรับปี
เท่ากับ 89,252,899 บาท พบว่าในปี 2565 บริษัทมีผลขาดทุนเพิ่มขึ้น 52,708,789 บาท หรือคิดเป็น 59.06%
ของผลการขาดทุนในปี 2564
จึงเรียนมาเพื่อทราบ
ขอแสดงความนับถือ
(พิชัย ชัยณรงค์โลกา)
ประธานเจ้าหน้าที่ฝ่ายบัญชีและการเงิน
