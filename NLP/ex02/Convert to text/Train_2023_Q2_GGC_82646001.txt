คําอธิบายและการวิเคราะห์ของฝ่ายจัดการ
สําหรับผลการดําเนินง าน
ประจําไตรมาส 2 ป ี 2566
บริษัท โกลบอลกรีนเคมคิ อล จํากัด (มหาชน)
0-2558-7395, 0-2558-7345 IR@GGCPLC.COM
P a ge | 2
สารบัญ
บทสรุปผู้บริหาร .............................................................................................................................................. 3
ผลการดำเนินงานของบริษัทฯ ......................................................................................................................... 4
ผลการดำเนินงานตามกลุ่มผลิตภัณฑ์ .............................................................................................................. 5
กลุ่มธุรกิจเมทิลเอสเทอร์ (B100) ........................................................................................................................................... 5
กลุ่มธุรกิจแฟตตี้แอลกอฮอล ์............................................................................................................................................... 10
แนวโน้มสถานการณ์ตลาดและธุรกิจในครึ่งหลังของปี 2566 ......................................................................... 15
งบกำไรขาดทุนรวม ....................................................................................................................................... 17
งบแสดงฐานะการเงิน .................................................................................................................................... 19
งบกระแสเงินสด ............................................................................................................................................ 20
อัตราส่วนทางการเงินที่สำคัญ ....................................................................................................................... 21
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 3
บทสรุปผู้บริหาร
สำหรับผลประกอบการประจำไตรมาส 2/2566 บริษัท โกลบอลกรีนเคมิคอล จำกัด (มหาชน) (“บริษัทฯ”)
มีรายได้จากการขายรวมทั้งหมด 4,744 ล้านบาท ปรับตัวลดลงจากช่วงเวลาเดียวกันของปีก่อนหน้า ร้อยละ 37
และมี Adjusted EBITDA จำนวน 144 ล้านบาท ลดลงจากปีที่ผ่านมาร้อยละ 82 ทั้งนี้ บริษัทฯ รับรู้ผลกระทบจาก Stock
Gain & NRV จำนวน 5 ล้านบาท ส่งผลให้ในไตรมาส 2 ปี 2566 บริษัทฯ มีกำไรสุทธิ จำนวน 7 ล้านบาท (0.01 บาท/หุ้น)
ลดลงจำนวน 415 ล้านบาท หรือคิดเป็นลดลงร้อยละ 98 จากไตรมาส 2 ปี 2565
ในส่วนของผลการดำเนินงาน 6 เดือนแรกของปี 2566 เปรียบเทียบกับ 6 เดือนแรกของปี 2565 บริษัทฯ มีรายได้
จากการขาย จำนวน 9,406 ล้านบาท ลดลงร้อยละ 37 โดยรับรู้ EBITDA จำนวน 297 ล้านบาท ลดลงร้อยละ 78 และมี
Adjusted EBITDA จำนวน 425 ล้านบาท ลดลงร้อยละ 66 ทำให้ 1H/2566 บริษัทฯ มีกำไรสุทธิ จำนวน 47 ล้านบาท ลดลง
862 ล้านบาท หรือคิดเป็นร้อยละ 95
สำหรับผลการดำเนินงานของกลุ่มธุรกิจเมทิลเอสเทอร์ ในไตรมาส 2/2566 ปริมาณการขายเมทิลเอสเทอร์ปรับตัว
เพิ่มขึ้นร้อยละ 31 เมื่อเปรียบเทียบกับไตรมาส 2/2565 มาอยู่ที่ 90,994 ตัน ภายหลังจากสถานการณ์การแพร่ระบาดของ
เชื้อไวรัสโคโรนา 2019 (COVID-19) คลี่คลายมากขึ้น ทำให้ปริมาณการเดินทางภาคการขนส่งภายในประเทศ และ
ภาคการท่องเที่ยวปรับตัวดีขึ้น ประกอบกับการคงอัตราการผสมไบโอดีเซลพื้นฐานอยู่ท ี่ B7 ต่อเนื่อง ตั้งแต่วันที่ 10 ตุลาคม 2565
เป็นต้นมา ในขณะที่ในไตรมาส 2/2565 มีอัตราการผสมไบโอดีเซลพื้นฐานท ี่B5 ช่วงระหว่างวันที่ 5 กุมภาพันธ์ – 9 ตุลาคม 2565
ทำให้ปริมาณความต้องการใช้เมทิลเอสเทอร์ปรับตัวเพิ่มขึ้น ขณะที่ราคาเมทิลเอสเทอร์ปรับตัวลดลงร้อยละ 39
ตามราคาน้ำมันปาล์มดิบที่ปรับตัวลดลงเนื่องจากปริมาณน้ำมันปาล์มดิบคงคลังในประเทศที่เพิ่มขึ้น อีกทั้งการปรับสูตร
คำนวณราคาเมทิลเอสเทอร์รูปแบบใหม่ อ้างอิงจากสำนักงานนโยบายและแผนพลังงาน (EPPO) กระทรวงพลังงาน ซึ่งมีผล
บังคับใชต้ ั้งแต่วันที่ 3 ตุลาคม 2565 ที่ผ่านมา (การปรับสูตรราคาดังกล่าว ทำให้ราคาเมทิลเอสเทอร์ต่ำลง) ส่งผลทำให้บริษัทฯ
รับรู้รายได้จากการขายของธุรกิจผลิตภัณฑ์เมทิลเอสเทอร์ลดลงร้อยละ 26 เมื่อเปรียบเทียบกับช่วงเวลาเดียวกันกับปีก่อน
สำหรับผลการดำเนินงานของกลุ่มธุรกิจแฟตตี้แอลกอฮอล์ ในไตรมาส 2/2566 บริษัทฯ มีปริมาณการขาย
แฟตตี้แอลกอฮอล์ ลดลงร้อยละ 12 เมื่อเปรียบเทียบกับไตรมาส 2/2565 เป็นผลจากสถานการณเ์ศรษฐกิจของประเทศจีนซึ่งเป็น
ผู้ซื้อหลักยังไม่ฟื้นตัวตามที่ตลาดคาดการณ์ไว้ ถึงแม้ว่าประเทศจีนได้มีการประกาศนโยบายเปิดประเทศอีกครั้ง ตั้งแต่วันที่
8 มกราคม 2566 เป็นต้นมา ประกอบกับมีการชะลอการจัดซื้อสินค้าของผู้ซื้อในประเทศอินเดีย จากการที่รัฐบาลอินเดียได้
ประกาศใช้มาตรการตอบโต้การอุดหนุน (Countervailing Duty: CVD) โดยปรับเพิ่มภาษีการนำเข้าสินค้าจากประเทศอินโดนีเซีย
มาเลเซีย และไทย ในช่วงอัตราร้อยละ 3 ถึงร้อยละ 30 ตั้งแต่วันที่ 4 พฤษภาคม 2566 เป็นต้นมา ทำให้กำลังซื้อในตลาดอ่อนตัวลง
ประกอบกับราคาผลิตภัณฑ์แฟตตี้แอลกอฮอล์เฉลี่ยปรับลดลงร้อยละ 49 ตามราคาน้ำมันเมล็ดในปาล์มดิบที่ลดลง
จากสถานการณ์อุปสงค์ภายในประเทศและปริมาณการส่งออกโดยรวมของประเทศมาเลเซียในไตรมาส 2/2566 ลดลง ประกอบกับ
อุปสงค์จากผู้ผลิต Oleochemical ที่ลดลง จากการเลือกใชว้ ัตถุดิบทางเลือกอื่นอย่างน้ำมันมะพร้าว (CCNO) ทดแทนการใช ้CPKO
เนื่องจากส่วนต่างราคาที่ลดลง ประกอบกับปริมาณอุปทานเพิ่มขึ้นเมื่อเทียบกับช่วงเวลาเดียวกันของปีก่อนหน้า ส่งผลให้บริษทั ฯ
รับรู้รายได้จากการขายของธุรกิจผลิตภัณฑ์แฟตตี้แอลกอฮอล์ลดลงร้อยละ 56 เมื่อเปรียบเทียบกับไตรมาส 2/2565
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 4
สำหรับสถานะทางการเงิน ณ วันที่ 30 มิถุนายน 2566 บริษัทฯ มีสินทรัพย์รวมทั้งสิ้น 13,056 ล้านบาท
ซึ่งประกอบด้วยส่วนที่เป็นเงินสด เงินลงทุนระยะสั้น และเงินฝากที่มีข้อจำกัดในการใช้รวมทั้งสิ้น 3,157 ล้านบาท มีหนี้สินรวม
ทั้งสิ้น 2,938 ล้านบาท และส่วนของผู้ถือหุ้นจำนวน 10,118 ล้านบาท
ผลการดำเนินงานของบริษัทฯ
ตารางที่ 1 : สรุปผลการดำเนินงานเปรียบเทียบไตรมาส 2/2566, ไตรมาส 2/2565, ไตรมาส 1/2566, 1H/2566 และ 1H/2565
ไตรมาส ไตรมาส % ไตรมาส % %
หน่วย: ล้านบาท 1H/2566 1H/2565
2/2566 2/2565 YoY 1/2566 QoQ YoY
รายได้จากการขาย 4,744 7,503 -37% 4,662 2% 9,406 14,819 -37%
EBITDA 149 663 -78% 148 1% 297 1,375 -78%
อัตรากำไร EBITDA (%) 3.1% 8.8% -5.7% 3.2% -0.1% 3.2% 9.3% -6.1%
Stock Gain/(Loss) & NRV 5 (133) 104% (133) 104% (128) 113 -213%
Adjusted EBITDA(1) 144 796 -82% 281 -49% 425 1,262 -66%
Adjusted EBITDA Margin (%) 3.0% 10.6% -7.6% 6.0% -3.0% 4.5% 8.5% -4.0%
กำไรสุทธิ 7 422 -98% 40 -83% 47 909 -95%
กำไรสุทธ ิบาทต่อหุ้น 0.01 0.41 -98% 0.04 -75% 0.05 0.89 -94%
หมายเหตุ : (1) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และค่าเผื่อมูลค่าของสินค้าคงเหลือ (NRV)
(2) รายการพิเศษ คือ รายการภาษีเงินได้รอตัดบัญชี
แผนภูมิที่ 1 : สดั ส่วนรายได้จากการขาย และ Adjusted EBITDA แยกตามธุรกิจ เปรียบเทียบไตรมาส 2/2566, ไตรมาส 2/2565,
ไตรมาส 1/2566, 1H/2566 และ 1H/2565 (ล้านบาท)
สัดส่วนรายได้จากการขาย (ล้านบาท)
เมทิลเอสเทอร์
แฟตตี้แอลกอฮอล ์
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 5
สัดส่วน Adjusted EBITDA (ล้านบาท)
เมทิลเอสเทอร์
แฟตตี้แอลกอฮอล ์
ผลการดำเนินงานตามกลุ่มผลิตภัณฑ์
กลุ่มธุรกิจเมทิลเอสเทอร์ (B100)
ตารางท ี่2: ราคาผลิตภัณฑ์และวัตถุดิบหลัก
ไตรมาส ไตรมาส % ไตรมาส % %
ราคาเฉลี่ย 1H/2566 1H/2565
2/2566 2/2565 YoY 1/2566 QoQ YoY
B100 (บาท/ลิตร)(1) 34.66 56.93 -39% 33.82 2% 34.24 55.48 -38%
B100 (บาท/กก.)(2) 40.07 65.81 -39% 39.10 2% 39.58 64.14 -38%
น้ำมันปาลม์ ดิบ (CPO) (บาท/กก.)(3) 32.03 54.30 -41% 30.97 3% 31.50 53.21 -41%
EPPO P2F (บาท/กก.)(4) 4.26 3.11 37% 4.26 - 4.26 3.11 37%
อยู่ที่ B7 ในช่วงระหว่างวันที่ 1 ธันวาคม 2564 – 4 กุมภาพันธ์ 2565
อัตราการผสมไบโอดีเซล อยู่ที่ B5 ในช่วงระหว่างวันที่ 5 กุมภาพันธ์ – 9 ตุลาคม 2565
อยู่ที่ B7 ในช่วงระหว่างวันที่ 10 ตุลาคม 2565 – 30 กันยายน 2566
หมายเหตุ : (1) อ้างอิงสนพ. (EPPO)
(2) 0.865 ตันเท่ากับ 1,000 ลิตร โดยประมาณ
(3) อ้างอิงกรมการค้าภายใน (DIT)
(4) ส่วนต่างระหว่างราคาผลิตภัณฑ์เมทิลเอสเทอร์กับวัตถุดิบ และ ราคาเมทานอล ตามสูตรราคา B100 ของ สนพ. (EPPO)
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 6
สถานการณ์ตลาดเมทิลเอสเทอร์ เปรียบเทียบไตรมาส 2/2566 กับไตรมาส 2/2565
สถานการณ์ตลาดเมทิลเอสเทอร์ในไตรมาส 2/2566 ภาพรวมราคาน้ำมันปาล์มดิบของไทย อ้างอิงตามราคาที่
ประกาศโดยกรมการค้าภายใน (CPO-DIT) ปรับตัวลดลงจากไตรมาสเดียวกันในปีก่อนหน้า มาอยู่ที่ 32.03 บาทต่อกิโลกรัม
ลดลง 22.27 บาทต่อกิโลกรัม หรือคิดเป็นร้อยละ 41 จากปริมาณน้ำมันปาล์มดิบคงคลังในประเทศที่เพิ่มขึ้น จากเดิมอยู่ที่
168,778 ตัน ณ สิ้นไตรมาส 2/2565 เพิ่มขึ้นมาอยู่ที่ 253,935 ตัน ณ สิ้นไตรมาส 2/2566 เนื่องจากผลผลิตที่เพิ่มขึ้น ในขณะ
ที่การใช้ภายในประเทศลดลงจากเศรษฐกิจฝืดเคืองและการส่งออกที่ชะลอตัวจากราคาตลาดต่างประเทศต่ำกว่าในประเทศ
โดยในช่วงไตรมาส 2/2565 ราคาตลาดต่างประเทศมีความผันผวนรุนแรงจากความไม่แน่นอนของนโยบายการจำกัดและห้าม
การส่งออกน้ำมันปาล์ม (Domestic Market Obligation : DMO) ของประเทศอินโดนีเซีย ทำให้ผู้ขายในอินโดนีเซียชะลอการ
ขาย ส่งผลให้โรงสกัดในประเทศไทยได้มีการส่งออกไปอินเดียและจีนอย่างต่อเนื่อง ทำให้ราคาในประเทศในช่วงไตรมาส 2
ของปีก่อน ปรับเพิ่มขึ้นตามราคาตลาดต่างประเทศ
ด้านความต้องการใช้เมทิลเอสเทอร์ในไตรมาส 2/2566 ปรับตัวเพิ่มขึ้นเมื่อเปรียบเทียบกับช่วงเวลาเดียวกันของปี
ก่อนหน้า มาอยู่ที่ 348,996 ตัน เพิ่มขึ้น 64,586 ตัน หรือคิดเป็นร้อยละ 23 เนื่องจากประชาชนกลับมาดำเนินชีวิตประจำวัน
ตามปกติภายหลังจากสถานการณ์การแพร่ระบาดของเชื้อไวรัสโคโรนา 2019 (COVID-19) คลี่คลาย ทำให้ภาคการขนส่ง
ภายในประเทศ และภาคการท่องเที่ยวปรับตัวดีขึ้น ทั้งจากนักท่องเที่ยวภายในประเทศและต่างประเทศ ประกอบกับใน
ช่วงเวลาเดียวกันของปีก่อนหน้า ทางภาครัฐยังมีนโยบายปรับลดสัดส่วนผสมไบโอดีเซลในน้ำมันดีเซลหมุนเร็ว จากเดิมที่ B7
ชนิดเดียว ตั้งแต่ช่วงระหว่างวันที่ 1 ธันวาคม 2564 ถึง 4 กุมภาพันธ์ 2565 เหลือเป็น B5 ชนิดเดียว ในช่วงระหว่างวันที่
5 กุมภาพันธ์ ถึง 9 ตุลาคม 2565 เพื่อช่วยบรรเทาผลกระทบของประชาชนจากการปรับตัวสูงขึ้นของราคาน้ำมันดีเซลหมุนเร็ว
ในขณะที่ช่วงไตรมาส 2/2566 มีการปรับเพิ่มสัดส่วนผสมไบโอดีเซลมาอยู่ที่ B7 ตั้งแต่วันที่ 10 ตุลาคม 2565 เป็นต้นมา
ทั้งนี้ ราคาเมทิลเอสเทอร์ในไตรมาส 2/2566 ปรับตัวลดลง มาอยู่ที่ 40.07 บาทต่อกิโลกรัม ลดลง 25.74 บาทต่อ
กิโลกรัม หรือคิดเป็นร้อยละ 39 เมื่อเปรียบเทียบกับช่วงเวลาเดียวกันของปีก่อนหน้า ปรับตัวตามแนวโน้มราคาน้ำมันปาล์มดิบ
(CPO) ที่อ่อนค่าลง รวมถึงการปรับสูตรราคาเมทิลเอสเทอร์รูปแบบใหม่ อ้างอิงจากสำนักงานนโยบายและแผนพลังงาน
(EPPO) กระทรวงพลังงาน ที่มีผลตั้งแต่วันที่ 3 ตุลาคม 2565 เป็นต้นมา
สถานการณ์ตลาดเมทิลเอสเทอร์ เปรียบเทียบไตรมาส 2/2566 กับไตรมาส 1/2566
ภาพรวมราคาน้ำมันปาล์มดิบของไทยอ้างอิงราคาประกาศโดยกรมการค้าภายใน (CPO-DIT) ในไตรมาส 2/2566
เพิ่มขึ้นจากไตรมาส 1/2566 มาอยู่ที่ 32.03 บาทต่อกิโลกรัม เพิ่มขึ้น 1.06 บาทต่อกิโลกรัม หรือคิดเป็นร้อยละ 3 โดยปรับตัว
เพิ่มขึ้น เนื่องจากผลผลิตที่ลดลงตามฤดูกาล รวมถึงความกังวลเรื่องปริมาณผลผลิตในประเทศจากภาวะแห้งแล้งทางภาคใต้
ทำให้ราคาผลปาล์มทะลายสูงขึ้น
ด้านความต้องการเมทิลเอสเทอร์ในไตรมาส 2/2566 ปรับตัวลดลงเมื่อเปรียบเทียบกับไตรมาสก่อนหน้ามาอยู่ที่
348,996 ตัน เนื่องจากประเทศไทยจะเริ่มเข้าสู่ฤดูมรสุม ซึ่งเป็นช่วงฤดูกาลที่ความต้องการใช้น้ำมันดีเซลสำหรับการเดินทาง
และการขนส่งพืชผลทางการเกษตรน้อยลง ประกอบกับนโยบายรัฐบาลที่ยังคงสัดส่วนการผสมไบโอดีเซลไว้ที่ B7 ต่อเนื่อง
ทำให้ปริมาณความต้องการใช้เมทิลเอสเทอร์ภายในประเทศปรับตัวลดลง
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 7
สำหรับราคาเมทิลเอสเทอร์ในไตรมาส 2/2566 นั้น ปรับตัวแข็งค่าขึ้นเล็กน้อยมาอยู่ที่ 40.07 บาทต่อกิโลกรัม
เพิ่มขึ้น 0.97 บาทต่อกิโลกรัม หรือคิดเป็นร้อยละ 2 เมื่อเปรียบเทียบกับช่วงไตรมาสก่อนหน้า ตามแนวโน้มราคาน้ำมันปาลม์ ดิบ
(CPO) ที่แข็งค่าขึ้น
สถานการณ์ตลาดเมทิลเอสเทอร์ เปรียบเทียบช่วงครึ่งปีแรก 1H/2566 กับช่วงครึ่งปีแรก 1H/2565
ภาพรวมตลาดเมทิลเอสเทอร์ 6 เดือนแรกของปี 2566 (1H/2566) เปรียบเทียบกับ 6 เดือนแรกของปี 2565
(1H/2565) สถานการณ์ราคาน้ำมันปาลม์ ดบิ ของไทย อ้างอิงราคาประกาศโดยกรมการค้าภายใน (CPO-DIT) ในช่วง 1H/2566
ลดลงจาก 1H/2565 มาอยู่ที่ 31.50 บาทต่อกิโลกรัม ลดลง 21.71 บาทต่อกิโลกรัม หรือคิดเป็นร้อยละ 41 ซึ่งเป็นผลจาก
ปริมาณน้ำมันปาล์มดิบคงคลังในประเทศที่เพิ่มขึ้น จากเดิมอยู่ที่ระดับ 168,778 ตัน ณ 1H/2565 ปรับเพิ่มขึ้นมาอยู่ที่ระดับ
253,935 ตัน ณ 1H/2566 ซึ่งเป็นผลมาจากผลผลิตที่เพิ่มขึ้นในช่วงปลายปี 2565 จนถึงต้นปี 2566 ประกอบกับปริมาณการ
ส่งออกของน้ำมันปาล์มดิบของประเทศไทยลดลง เนื่องจากราคาน้ำมันปาล์มดิบต่างประเทศต่ำกว่าราคาในประเทศ โดยราคา
น้ำมันปาล์มดิบต่างประเทศลดลงจากการที่ประเทศอินเดียได้ชะลอการนำเข้าน้ำมันปาล์ม เนื่องจากมีการนำเข้าน้ำมัน
ถั่วเหลืองและน้ำมันดอกทานตะวันที่เพิ่มขึ้น โดยประเทศรัสเซียส่งออกน้ำมันดิบพ่วงกับน้ำมันดอกทานตะวัน เพื่อช่วยลด
ปริมาณสต็อกน้ำมันดอกทานตะวันในประเทศรัสเซีย นอกจากนี้ ประเทศอินเดียยังได้ประกาศขึ้นอัตราภาษีการนำเข้า
น้ำมันปาล์ม เพื่อช่วยสนับสนุนเกษตรกรในประเทศที่ประสบปัญหาราคาน้ำมันเรฟซีด (Rapeseed) ตกต่ำ ในขณะที่ปริมาณ
สต็อกน้ำมันพืชในช่วงต้นเดือนกุมภาพันธ์ที่ผ่านมาอยู่ในระดับสูง
ในส่วนของความต้องการใช้เมทิลเอสเทอร์ภายในประเทศในช่วง 1H/2566 ปรับตัวเพิ่มขึ้นเมื่อเปรียบเทียบกับ
ช่วงเดียวกันของปีก่อนหน้ามาอยู่ที่ประมาณ 704,948 ตัน เพิ่มขึ้น 112,938 ตัน หรือคิดเป็นร้อยละ 19 โดยมีปัจจัยหลัก
มาจากอัตราส่วนผสมไบโอดีเซลที่ปรับเพิ่มขึ้นในปี 2566 จากการประกาศใช้นโยบายอัตราการผสมไบโอดีเซลเป็น B7 ตามที่
อธิบายข้างต้น
ทั้งนี้ สถานการณ์การแข่งขันในตลาดเมทิลเอสเทอร์ยังคงสูงขึ้นจากการขยายกำลังผลิตติดตั้งของผู้ผลิตรายเดิม
อย่างไรก็ตาม สำหรับราคาเมทิลเอสเทอร์ในช่วง 1H/2566 ปรับตัวลดลงเมื่อเทียบกับ 1H/2565 ตามแนวโน้มราคาน้ำมัน
ปาล์มดิบในประเทศ มาอยู่ที่ 39.58 บาทต่อกิโลกรัม ลดลง 24.56 บาทต่อกิโลกรัม หรือคิดเป็นร้อยละ 38
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 8
ตารางที่ 3 : ผลการดำเนินงานของกลุ่มธุรกิจเมทิลเอสเทอร์ (B100)
ไตรมาส ไตรมาส % ไตรมาส % %
ธุรกิจเมทิลเอสเทอร ์ 1H/2566 1H/2565
2/2566 2/2565 YoY 1/2566 QoQ YoY
อัตรากำลังการผลิต (%) 73% 55% 18% 70% 3% 71% 56% 15%
ปริมาณการขาย (ตัน) 90,994 69,565 31% 86,499 5% 177,493 143,556 24%
ปริมาณการขาย (ล้านลติ ร) (1) 105 80 31% 100 5% 205 166 23%
รายได้จากการขาย (ล้านบาท) 3,609 4,897 -26% 3,293 10% 6,902 9,895 -30%
EBITDA (ล้านบาท) 14 239 -94% (5) 380% 9 669 -99%
อัตรากำไร EBITDA (%) 0.4% 4.9% -4.5% -0.2% 0.6% 0.1% 6.8% -6.7%
Stock Gain/(Loss) & NRV (29) 23 -226% (9) 222% (38) 82 -146%
Adjusted EBITDA (ล้านบาท)(2) 43 216 -80% 4 975% 47 587 -92%
Adjusted EBITDA Margin (%) 1.2% 4.4% -3.2% 0.1% 1.1% 0.7% 5.9% -5.2%
หมายเหตุ :
(1) 0.865 ตันเท่ากับ 1,000 ลิตร โดยประมาณ
(2) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และค่าเผื่อมูลค่าของสินค้าคงเหลือ (NRV)
ผลการดำเนินงานเปรียบเทียบไตรมาส 2/2566 กับไตรมาส 2/2565
บริษัทฯ มีรายได้จากการขายกลุ่มผลิตภัณฑ์เมทิลเอสเทอร์ในไตรมาส 2/2566 จำนวน 3,609 ล้านบาท ลดลงจาก
ไตรมาส 2/2565 ร้อยละ 26 สาเหตุหลักมาราคาขายเมทิลเอสเทอร์ที่ปรับตัวลดลง ตามราคาน้ำมันปาล์มดิบที่ปรับตัวลดลง
เนื่องจากปริมาณน้ำมันปาล์มดิบคงคลังในประเทศที่เพิ่มขึ้น รวมถึงการปรับสูตรคำนวณราคาเมทิลเอสเทอร์รูปแบบใหม่
อ้างอิงจากสำนักงานนโยบายและแผนพลังงาน (EPPO) กระทรวงพลังงาน โดยมีผลบังคับใช้ตั้งแต่วันที่ 3 ตุลาคม 2565
ที่ผ่านมา ถึงแม้ว่าปริมาณขายในไตรมาส 2/2566 ปรับตัวดีขึ้นร้อยละ 31 จากปริมาณการเดินทางภาคการขนส่ง
ภายในประเทศ และภาคการท่องเที่ยวปรับตัวดีขึ้น ทั้งจากนักท่องเที่ยวภายในประเทศและต่างประเทศ ภายหลังจาก
สถานการณ์การแพร่ระบาดของเชื้อไวรัสโคโรนา 2019 (COVID-19) คลี่คลายมากขึ้น ประกอบกับการคงอัตราการผสม
ไบโอดีเซลพื้นฐานอยู่ที่ B7 เปรียบเทียบกับ B5 ในไตรมาส 2/2565 ทำให้ปริมาณความต้องการใช้เมทิลเอสเทอร์ในไตรมาส
2/2566 ปรับตัวเพิ่มขึ้น ทั้งนี้ บริษัทฯ รับรู้รายได้จากการขายผลติ ภัณฑ์กลเีซอรนี บริสทุ ธิ์ลดลงจากช่วงเวลาเดยี วกันของปีก่อน
หน้า จากระดับราคาที่ปรับลดลงเนื่องจากอุปสงค์ที่ปรับตัวลดลงจากการที่สถานการณ์การแพร่ระบาดของไวรัสโคโรนา 2019
(COVID-19) คลี่คลาย ประกอบกับปริมาณอุปทานที่ปรับตัวดีขึ้น เนื่องจากปริมาณการผลิตไบโอดีเซลปรับตัวเพิ่มขึ้นในช่วง
ไตรมาส 2/2566 ทำให้ปริมาณกลีเซอรีนออกสู่ตลาดมากขึ้น
บริษัทฯ มี Stock Loss & NRV จำนวน 29 ล้านบาท ทำให้ไตรมาส 2/2566 บริษัทฯ มี EBITDA ของกลุ่มธุรกิจ
เมทิลเอสเทอร์ จำนวน 14 ล้านบาท ลดลงจากช่วงเวลาเดียวกันของปีก่อนร้อยละ 94 อย่างไรก็ตาม เมื่อหักผลกระทบของ
Stock Loss & NRV แล้ว ทำให้บริษัทฯ มี Adjusted EBITDA จำนวน 43 ล้านบาท ลดลงจากไตรมาส 2/2565 จำนวน
173 ล้านบาท หรือคิดเป็นร้อยละ 80 และมี Adjusted EBITDA Margin ที่ร้อยละ 1.2
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 9
ผลการดำเนินงานเปรียบเทียบไตรมาส 2/2566 กับไตรมาส 1/2566
บริษัทฯ มีรายได้จากการขายกลุ่มผลิตภัณฑ์เมทิลเอสเทอร์ในไตรมาส 2/2565 จำนวน 3,609 ล้านบาท เพิ่มขึ้น
316 ล้านบาท คิดเป็นเพิ่มขึ้นร้อยละ 10 เมื่อเปรียบเทียบกับไตรมาสที่ผ่านมา เนื่องจากปริมาณความต้องการเมทิลเอสเทอร์
ในไตรมาสที่ 2/2566 ปรับตัวดีขึ้นต่อเนื่องจากไตรมาสก่อนหน้าเล็กน้อย ทำให้ปริมาณการขายเมทิลเอสเทอร์ในไตรมาส
2/2566 ปรับเพิ่มขึ้นร้อยละ 5 ในขณะทรี่ าคาเมทิลเอสเทอร์ที่ปรับตัวดีขึ้นเล็กน้อย ร้อยละ 2 ตามราคาน้ำมันปาล์มดิบ (CPO)
ที่ปรับตัวเพิ่มขึ้นเนื่องจากผลผลิตที่ลดลงตามฤดูกาล รวมถึงความกังวลเรื่องปริมาณผลผลิตในประเทศจากภาวะแห้งแล้ง
ทางภาคใต้ ทำให้ราคาผลปาล์มทะลายสูงขึ้น
จากปัจจัยดังกล่าว ส่งผลให้บริษัทฯ รับรู้ผลกระทบ Stock Loss & NRV จำนวน 29 ล้านบาท และมี EBITDA
จำนวน 14 ล้านบาท ปรับตัวดีขึ้นจากไตรมาสก่อนหน้าร้อยละ 380 แต่เมื่อหักผลกระทบจาก Stock Loss & NRV จำนวน
ดังกล่าวแล้ว ส่งผลให้บริษัทฯ มี Adjusted EBITDA จำนวน 43 ล้านบาท เพิ่มขึ้นจากไตรมาส 1/2566 จำนวน 39 ล้านบาท
หรือคิดเป็นร้อยละ 975 และมี Adjusted EBITDA Margin ที่ร้อยละ 1.2
ผลการดำเนินงานเปรียบเทียบช่วงครึ่งปีแรก 1H/2566 กับช่วงครึ่งปีแรก 1H/2565
สำหรับผลการดำเนินงานบริษัทฯ ในช่วง 6 เดือนแรกของปี 2566 บริษัทฯ มีรายได้จากการขายกลุ่มผลิตภัณฑ์
เมทิลเอสเทอร์จำนวน 6,902 ล้านบาท ลดลงจากช่วง 6 เดือนแรกของปี 2565 จำนวน 2,993 ล้านบาท หรือลดลงร้อยละ 30
โดยมีปัจจัยหลักมาจากราคาขายเมทิลเอสเทอร์ที่ปรับตัวลดลงตามราคาน้ำมันปาล์มดิบ จากปริมาณน้ำมันปาล์มดิบคงคลังใน
ประเทศที่เพิ่มสูงขึ้น ประกอบกับปริมาณการส่งออกของน้ำมันปาล์มดิบของประเทศไทยลดลง เนื่องจากราคาน้ำมันปาล์มดิบ
ต่างประเทศต่ำกว่าราคาในประเทศ ดังรายละเอียดสถานการณ์ตลาดเมทิลเอสเทอร์ที่กล่าวข้างต้น ในขณะที่ปริมาณการขาย
เมทิลเอสเทอร์ ปรับเพิ่มขึ้นร้อยละ 23 เมื่อเปรียบเทียบกับ 1H/2565 จากนโยบายการปรับลดสัดส่วนผสมน้ำมันไบโอดีเซล
จาก B5 ในครึ่งแรกของปีก่อน มาเป็น B7 ในครึ่งแรกของปีนี้ อย่างไรก็ตาม บริษัทฯ มีการรับรู้รายได้จากการขายผลิตภัณฑ์
พลอยได้อย่างกลีเซอรีนลดลง เนื่องจากราคาขายที่ผันผวนรุนแรง
ทั้งนี้ จากความผันผวนของราคาน้ำมันปาล์มดิบในช่วงครึ่งแรกของปี 2566 ส่งผลให้บริษัทฯ รับรู้ Stock Loss &
NRV จำนวน 38 ล้านบาท โดยในช่วง 6 เดือนแรกของปี 2566 โดยบริษัทฯ สามารถรับรู้กำไร EBITDA จำนวน 9 ล้านบาท
ลดลงจากช่วงเดียวกันของปีที่ผ่านมาร้อยละ 99 และเมื่อหักผลกระทบจำนวน Stock Loss & NRV ดังข้างต้นแล้ว
บริษัทฯ รับรู้ Adjusted EBITDA จำนวน 47 ล้านบาท ลดลงจาก 1H/2565 จำนวน 540 ล้านบาท หรือคิดเป็นลดลงร้อยละ
92 และมี Adjusted EBITDA Margin ที่ร้อยละ 0.7
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 10
กลุ่มธุรกิจแฟตตี้แอลกอฮอล์
ตารางที่ 4 : ราคาผลิตภัณฑ์และวัตถุดิบหลัก
ราคาเฉลี่ย ไตรมาส ไตรมาส % ไตรมาส % %
1H/2566 1H/2565
(เหรียญสหรัฐฯ ต่อตัน) 2/2566 2/2565 YoY 1/2566 QoQ YoY
ผลิตภณั ฑ์แฟตตี้แอลกอฮอล์(1)
- Short Chain 4,012 4,337 -7% 4,372 -8% 4,192 4,118 2%
- Mid Cut 1,323 2,682 -51% 1,391 -5% 1,357 2,712 -50%
- Long Chain 1,371 3,272 -58% 1,543 -11% 1,457 3,164 -54%
ผลิตภณั ฑ์แฟตตี้แอลกอฮอล์เฉลยี่ (2) 1,525 2,969 -49% 1,644 -7% 1,584 2,942 -46%
น้ำมันเมล็ดในปาล์มดิบ (CPKO)(3) 887 1,958 -55% 902 -2% 895 2,075 -57%
Market P2F ผลิตภัณฑ์แฟตตี้แอลกอฮอล ์ 443 580 -24% 543 -18% 493 410 20%
หมายเหตุ : (1) อ้างอิงราคา ICIS
(2) ราคาเฉลี่ยตามสัดส่วนการผลิต Short Chain 7% Mid Cut 64% และ Long Chain 29%
(3) อ้างอิง Malaysian Palm Oil Board (MPOB)
สถานการณ์ตลาดแฟตตี้แอลกอฮอล์ เปรียบเทียบไตรมาส 2/2566 กับไตรมาส 2/2565
สำหรับสถานการณ์ราคาน้ำมันเมล็ดในปาล์มดิบ (CPKO) ในไตรมาส 2/2566 ลดลงจากไตรมาสเดียวกันในปีก่อนหน้า
มาอยู่ที่ 887 เหรียญสหรัฐฯ ต่อตัน ลดลงถึง 1,071 เหรียญสหรัฐฯ ต่อตัน หรือคิดเป็นร้อยละ 55 เป็นผลจากสถานการณ์อุปสงค์
ภายในประเทศและปริมาณการส่งออกโดยรวมของประเทศมาเลเซียในไตรมาส 2/2566 ลดลง ประกอบกับอุปสงค์จากผู้ผลิต
Oleochemical ที่ลดลง โดยเลือกใช้วัตถุดิบทางเลือกอื่นอย่างน้ำมันมะพร้าว (CCNO) ทดแทนการใช้ CPKO เนื่องจากส่วนต่าง
ราคาที่ลดลง ส่งผลให้ราคาน้ำมันเมล็ดในปาลม์ ดบิ (CPKO) ในช่วงไตรมาส 2/2566 ลดลงจากในช่วงไตรมาส 2/2565 เป็นอย่างมาก
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในไตรมาสที่ 2/2566 ปรับตัวลดลง
เมื่อเปรียบเทียบกับช่วงเวลาเดียวกันของปีก่อนหน้า เนื่องจากสถานการณ์เศรษฐกิจของประเทศจนี ซึ่งเป็นผซู้ ื้อหลกั ยังไมฟ่ ื้นตัวดขี นึ้
ตามที่ตลาดคาดการณ์ไว้ ถึงแม้ว่าประเทศจีนได้มีการประกาศนโยบายเปิดประเทศอีกครั้ง ตั้งแต่วันที่ 8 มกราคม 2566 เป็นต้นมา
อีกทั้งผู้ซื้อหลายรายในประเทศอินเดยี มีการชะลอการจัดซื้อสินค้า เนื่องจากรัฐบาลประเทศอินเดียมกี ารประกาศใช้มาตรการตอบโต้
การอุดหนุน (Countervailing Duty: CVD) เป็นมาตรการทางการค้าที่ประเทศผู้นำเข้าประกาศใช้ เพื่อช่วยเหลืออุตสาหกรรม
ภายในประเทศ โดยปรับเพิ่มภาษีการนำเข้าสินค้าขึ้นในช่วงอัตราร้อยละ 3 ถึงร้อยละ 30 สำหรับผู้นำเข้าจากประเทศอินโดนีเซีย
มาเลเซีย และไทย ตั้งแต่วันที่ 4 พฤษภาคม 2566 เป็นต้นมา จึงทำให้กำลังซื้อในตลาดอ่อนตัวลง
นอกจากนี้ ยังมีปัจจัยอ่อนไหวต่างๆ เช่น ค่าเงินที่ปรับตัวแข็งค่าขึ้นในฝั่งภูมิภาคเอเชีย เรื่องวิกฤตการณ์ธนาคาร
(Banking Crisis) ในประเทศสหรัฐอเมริกา และทวีปยุโรป เรื่องความกังวลเรื่องสภาวะเศรษฐกิจโลกที่ถดถอย และสถานการณ์
ความไม่แน่นอนของสงครามระหว่างประเทศรัสเซียกับยูเครนที่ยังคงยืดเยื้อและกระทบต่อความเชื่อมั่นของผู้ซื้อขายในตลาด
โดยระมัดระวังในการจัดซื้อผลิตภัณฑ์มากขึ้น และจัดซื้อเท่าที่เพียงพอกับการใช้งานเท่านั้น
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 11
ในส่วนภาพรวมอุปทานของตลาดในไตรมาสที่ 2/2566 นั้น ปรับตัวดีขึ้นเล็กน้อย เนื่องจากในช่วงไตรมาสที่ 2/2565
อุปทานโดยรวมในตลาดค่อนข้างตึงตัว จากการหยุดดำเนินการผลิตชั่วคราวในช่วงกลางเดือนพฤษภาคมถึงเดือนมิถุนายน 2565
ของผู้ผลิต 3 ราย ในประเทศมาเลเซียและอินโดนีเซีย ในขณะที่ช่วงไตรมาสที่ 2/2566 มีการหยุดดำเนินการผลิตชั่วคราวของผู้ผลิต
2 ราย ในประเทศมาเลเซียและฟิลิปปินส์
ทั้งนี้ ราคาเฉลี่ยของแฟตตี้แอลกอฮอลส์จากธรรมชาติได้ปรับตัวอ่อนค่าลง เมื่อเปรียบเทียบกับช่วงเวลาเดียวกันของปี
ก่อนหน้า ตามราคาวัตถุดิบที่อ่อนตัวลง โดย ราคา Mid Cut แฟตตี้แอลกอฮอล์ปรับลดลงมาอยู่ที่ 1,323 เหรียญสหรัฐฯ ต่อตัน
ลดลง 1,359 เหรียญสหรัฐฯ ต่อตัน หรือคิดเป็นร้อยละ 51 เช่นเดียวกับราคา Short Chain แอลกอฮอล์ปรับตัวลดลงมาอยู่ที่ 4,012
เหรียญสหรัฐฯ ต่อตัน ลดลง 325 เหรียญสหรัฐฯ ต่อตัน หรือคิดเป็นร้อยละ 7 และราคา Long Chain แฟตตี้แอลกอฮอล์ลดลงมา
อยู่ที่ 1,371 เหรียญสหรัฐฯ ต่อตัน ลดลง 1,901 เหรียญสหรัฐฯ ต่อตัน หรือคิดเป็นร้อยละ 58
สถานการณ์ตลาดแฟตตี้แอลกอฮอล์ เปรียบเทียบไตรมาส 2/2566 กับไตรมาส 1/2566
สำหรับสถานการณ์ราคาน้ำมันเมล็ดในปาล์มดิบ (CPKO) ในไตรมาส 2/2566 ลดลงจากไตรมาส 1/2566 มาอยู่ที่
887 เหรียญสหรัฐฯ ต่อตัน ราคาปรับลดลง 15 เหรียญสหรัฐฯ ต่อตัน หรือคิดเป็นร้อยละ 2 เนื่องจากอุปสงค์โดยรวมลดลง
จากการผู้ผลิต Oleochemical ส่วนใหญ่เลือกใช้น้ำมันมะพร้าว (CCNO) แทนการใช้ CPKO ในช่วงต้นของไตรมาส 2/2566
จากส่วนต่างราคาที่แคบลง ถึงแม้ว่าภาพรวมการส่งออก CPKO ของมาเลเซียในช่วงไตรมาส 2/2566 เพิ่มขึ้นเมื่อเทียบกับ
ไตรมาสก่อนหน้า แต่ปริมาณอุปสงค์โดยรวมในประเทศมาเลเซียลดลง โดยปริมาณสต๊อก CPKO ในประเทศมาเลเซีย
เพิ่มขึ้นมาอยู่ที่ 207,525 ตัน เหตุผลดังกล่าวนี้ ส่งผลให้ราคาน้ำมันเมล็ดในปาล์มดิบ (CPKO) ในไตรมาส 2/2556 ปรับลดลง
เมื่อเทียบกับไตรมาสที่ผ่านมา
ด้านความต้องการแฟตตี้แอลกอฮอล์จากธรรมชาติ (Natural Fatty Alcohols) ในไตรมาส 2/2566 ปรับลดลง
เมื่อเปรียบเทียบกับไตรมาสก่อนหน้า เนื่องจากผู้ซื้อส่วนใหญ่ยังมีปริมาณสินค้าคงคลังที่เพียงพอจากการจัดซื้อล่วงหน้า
ในขณะที่ความต้องการใช้กลุ่มผลิตภัณฑ์เพื่อสุขภาพและอนามัยส่วนบุคคล (Home and Personal Care) เริ่มชะลอตัวลง
จากสภาวะเศรษฐกิจโลกที่ค่อนข้างซบเซา และกิจกรรมทางเศรษฐกิจของประเทศผู้ซื้อรายใหญ่อย่างประเทศจีนที่ยังคงฟื้นตัว
ช้ากว่าที่ตลาดคาดการณ์ไว้ ทำให้ผู้ซื้อมีความระมัดระวังในการจัดซื้อผลิตภัณฑ์และเลือกซื้อสินค้าเท่าที่จำเป็นต้องใช้
โดยเฉพาะผู้ซื้อจากประเทศอินเดียที่ได้มีการกักตุนสินค้าไว้ก่อนที่รัฐบาลประเทศอินเดียจะประกาศใช้มาตรการตอบโต้
การอุดหนุน (Countervailing Duty: CVD) โดยปรับเพิ่มภาษีการนำเข้าสินค้าขึ้นในช่วงอัตราร้อยละ 3 ถึงร้อยละ 30
สำหรับผู้นำเข้า จากประเทศอินโดนีเซีย มาเลเซีย และไทย ตั้งแต่วันที่ 4 พฤษภาคม 2566 ที่ผ่านมา
ในด้านอุปทานโดยรวมของตลาดแฟตตี้แอลกอฮอล์หดตัวลง โดยในไตรมาส 2/2566 เนื่องจากมีการหยุดดำเนิน
การผลิตชั่วคราวของผู้ผลิต 2 ราย ในประเทศมาเลเซียและฟิลิปปินส ์อีกทั้งผู้ผลิตแฟตตแี้ อลกอฮอล์บางรายยงั มีการปรับลดกำลัง
การผลิต เพื่อให้สอดคล้องกับอุปสงค์ที่ค่อนข้างซบเซาในตลาดด้วย
สำหรับราคา Mid Cut แฟตตี้แอลกอฮอล์ปรับตัวลดลงเมื่อเปรียบเทียบกับไตรมาสก่อนหน้า ตามราคาวัตถุดิบที่
อ่อนค่าลงมาอยู่ที่ 1,323 เหรียญสหรัฐฯ ต่อตัน ลดลง 68 เหรียญสหรัฐฯ ต่อตัน หรือคิดเป็นร้อยละ 5 เช่นเดียวกับราคา Long
Chain แอลกอฮอล์ที่ปรับตัวลดลงมาอยู่ที่ 1,371 เหรียญสหรัฐฯ ต่อตัน ลดลง 172 เหรียญสหรัฐฯ ต่อตัน หรือคิดเป็นร้อยละ
11 และราคา Short Chain แฟตตี้แอลกอฮอล์ที่ปรับลดลงมาอยู่ที่ 4,012 เหรียญสหรัฐฯ ต่อตัน ลดลง 360 เหรียญสหรัฐฯ
ต่อตัน หรือคิดเป็นร้อยละ 8
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 12
สถานการณ์ตลาดแฟตตี้แอลกอฮอล์ เปรียบเทียบช่วงครึ่งปีแรก 1H/2566 กับช่วงครึ่งปีแรก 1H/2565
ภาพรวมราคาน้ำมันเมล็ดในปาล์มดิบ (CPKO) ในช่วง 6 เดือนแรกของปี 2566 ลดลงจากช่วง 6 เดือนแรกของปี 2565
มาอยู่ที่ 895 เหรียญสหรัฐฯ ต่อตัน ลดลงถึง 1,180 เหรียญสหรัฐฯ ต่อตัน หรือคิดเป็นร้อยละ 57 เนื่องจากปริมาณน้ำมันเมล็ด
ในปาล์มดิบคงคลังในประเทศมาเลเซีย เพิ่มขึ้นจาก 144,375 ตัน มาอยู่ที่ 207,525 ตันเมื่อเทียบกับช่วงเวลาเดียวกนั ในปีก่อนหน้า
โดยปัจจัยหลักมาจากกำลังการผลิตของประเทศมาเลเซียที่เพิ่มขึ้น ประกอบกับอุปสงค์จากผู้ผลิต Oleochemical ลดลงจากการ
เลือกใช้น้ำมันมะพร้าว (CCNO) แทนการใช้ CPKO เนื่องจากส่วนต่างราคาที่แคบลง รวมไปถึงปริมาณการส่งออกโดยรวมของ
ประเทศมาเลเซียลดลงเช่นเดียวกัน ถึงแม้ว่าอุปสงค์ในประเทศมาเลเซียจะเพิ่มสูงขึ้นก็ตาม แต่ปริมาณการผลิตที่เพิ่มขึ้นกับปริมาณ
การส่งออกที่ลดลงมีมากกว่า ซึ่งเป็นปัจจัยที่ส่งผลให้ระดับราคาใน 1H/2566 ลดลงเมื่อเทียบกับ 1H/2565
ด้านความต้องการใช้แฟตตี้แอลกอฮอล์ใน 1H/2566 ปรับตัวลดลงเมื่อเทียบกับช่วงเวลาเดียวกันของปีก่อนหน้า
เนื่องจากสถานการณ์เศรษฐกิจของประเทศจีนซึ่งเป็นผู้ซื้อหลักยังไม่ฟื้นตัวดีขึ้นตามที่ตลาดคาดการณ์ไว้ ถึงแม้ว่าประเทศจีน
ได้มีการประกาศนโยบายเปิดประเทศอีกครั้ง ตั้งแต่วันที่ 8 มกราคม 2566 เป็นต้นมา อีกทั้งผู้ซื้อหลายรายในประเทศอินเดียมีการ
ชะลอการจัดซื้อสินค้า เนื่องจากรัฐบาลประเทศอินเดียมีการประกาศใช้มาตรการตอบโต้การอุดหนุน (Countervailing Duty: CVD)
เป็นมาตรการทางการค้าที่ประเทศผู้นำเข้าประกาศใช้ เพื่อช่วยเหลืออุตสาหกรรมภายในประเทศ โดยปรับเพิ่มภาษีการนำเข้าสินค้า
ขึ้นในช่วงอัตราร้อยละ 3 ถึงร้อยละ 30 สำหรับผู้นำเข้าจากประเทศอินโดนีเซีย มาเลเซีย และไทย ตั้งแต่วันที่ 4 พฤษภาคม 2566
เป็นต้นมา ทำให้กำลังซื้อในตลาดอ่อนตัวลง และยังมีปัจจัยอ่อนไหวต่างๆ ดังกล่าวข้างต้นทำให้ผู้ใช้แฟตตี้แอลกอฮอล์มีการซื้อ
ในปริมาณที่เพียงพอต่อการใช้งานเท่านั้น
ในขณะที่ ด้านอุปทานโดยรวมในตลาดในช่วง 1H/2566 ปรับตัวดีขึ้นเมื่อเทียบกับช่วงเวลาเดียวกันของปีก่อนหน้า
ที่มีการประกาศใช้มาตรการการจำกัดการส่งออก (Domestic Market Obligation : DMO) ของประเทศอินโดนีเซีย ที่ได้ประกาศ
ขยายผลการบังคับใช้มาตรการให้ครอบคลุมถึงสินค้าที่ผลิตจากน้ำมันปาล์ม (รวมถึงแฟตตี้แอลกอฮอล์ และกลีเซอรีน)
ทำให้ผู้ส่งออกจำเป็นต้องจำหน่ายแฟตตี้แอลกอฮอล์ให้กับตลาดในประเทศอย่างน้อยร้อยละ 20 ตั้งแต่วันที่ 15 กุมภาพันธ์ ถึง
9 มีนาคม 2565 และปรับเพิ่มเป็นร้อยละ 30 ตั้งแต่วันที่ 10 มีนาคม 2565 ถึง 17 มีนาคม 2565 ซึ่งทำให้มีสินค้าออกสู่ตลาด
ค่อนข้างน้อย ประกอบกับมีการหยุดดำเนินการผลิตชั่วคราวในช่วงกลางเดือนพฤษภาคมถึงเดือนมิถุนายน 2565 ของผู้ผลิต 3 ราย
ในประเทศมาเลเซียและอินโดนีเซีย จึงส่งผลให้อุปทานโดยรวมของตลาดในช่วงเวลาดังกล่าวมีความตึงตัว ขณะที่ในช่วง 1H/2566
ภาพรวมอุปทานของตลาดแฟตตี้แอลกอฮอล์ปรับตัวดีขึ้น เนื่องจากประเทศอินโดนีเซียไม่ได้มีการประกาศใช้มาตรการ DMO
เหมือนเช่นในปีที่ผ่านมา แม้ว่าจะมีการหยุดดำเนินการผลิตชั่วคราวในช่วงเดือนมกราคม และช่วงกลางปี 2566 ของผู้ผลิต 4 ราย
ในประเทศอินโดนีเซีย มาเลเซีย และฟิลิปปินส์ อีกทั้งผู้ผลิตแฟตตี้แอลกอฮอล์บางรายยังมีการปรับลดกำลังการผลิตลง
เพื่อให้สอดคล้องกับอุปสงค์ที่ลดลงในตลาด ในขณะที่ผู้ผลิตใน ประเทศสหรัฐอเมริกา กลับมาดำเนินการผลิตเต็มกำลังอีกครั้ง
หลังหยุดดำเนินการผลิตชั่วคราว ส่งผลต่อภาพรวมอุปทานของผลิตภัณฑ์ดังกล่าวที่เพิ่มมากขึ้นตามไปด้วย
ทั้งน ี้ราคาเฉลี่ยของแฟตตี้แอลกอฮอล์จากธรรมชาติได้ปรับตัวลดลงเมื่อเปรียบเทียบกับช่วงเวลาเดียวกันของปีก่อนหน้า
ตามราคาวัตถุดิบที่อ่อนค่าลงและสถานการณ์อุปทานที่ปรับตัวดีขึ้น โดยราคา Mid Cut แฟตตี้แอลกอฮอล์ปรับลดลงมาอยู่ที่
1,357 เหรียญสหรัฐฯ ต่อตัน ลดลง 1,355 เหรียญสหรัฐฯ ต่อตัน หรือคิดเป็นร้อยละ 50 เช่นเดียวกับราคา Long Chain
แอลกอฮอล์ที่ปรับลดลงมาอยู่ที่ 1,457 เหรียญสหรัฐฯ ต่อตัน ลดลง 1,707 เหรียญสหรัฐฯ ต่อตัน หรือคิดเป็นร้อยละ 54
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 13
ในขณะที่ราคา Short Chain แฟตตี้แอลกอฮอล์ปรับตัวเพิ่มขึ้นเล็กน้อยมาอยู่ที่ 4,192 เหรียญสหรัฐฯ ต่อตัน เพิ่มขึ้น 74
เหรียญสหรัฐฯ ต่อตัน หรือคิดเป็นร้อยละ 2
ตารางที่ 5 : ผลการดำเนินงานของกลุ่มธุรกิจแฟตตี้แอลกอฮอล ์
ไตรมาส ไตรมาส % ไตรมาส % %
ธุรกิจแฟตตี้แอลกอฮอล ์ 1H/2566 1H/2565
2/2566 2/2565 YoY 1/2566 QoQ YoY
อัตรากำลังการผลิต (%) 104% 99% 5% 88% 16% 95% 101% -6%
ปริมาณการขาย (ตัน) 21,731 24,653 -12% 21,906 -1% 43,637 48,284 -10%
รายได้จากการขาย (ล้านบาท) 1,135 2,606 -56% 1,369 -17% 2,504 4,924 -49%
EBITDA (ล้านบาท) 135 424 -68% 153 -12% 288 706 -59%
อัตรากำไร EBITDA (%) 11.9% 16.3% -4.4% 11.2% 0.7% 11.5% 14.3% -2.8%
Stock Gain/(Loss) & NRV 34 (156) 112% (124) 127% (90) 31 -390%
Adjusted EBITDA (ล้านบาท)(1) 101 580 -83% 277 -64% 378 675 -44%
Adjusted EBITDA Margin (%) 8.9% 22.3% -13.4% 20.2% -11.3% 15.1% 13.7% 1.4%
หมายเหตุ : (1) Adjusted EBITDA คือ EBITDA ที่ไม่รวมผลกระทบจาก Stock Gain/(Loss) และ ค่าเผื่อมูลค่าของสินค้าคงเหลือ (NRV)
ผลการดำเนินงานเปรียบเทียบไตรมาส 2/2566 กับไตรมาส 2/2565
บริษัทฯ มีรายได้จากการขายกลุ่มผลิตภัณฑ์แฟตตแี้ อลกอฮอล์สำหรับไตรมาส 2/2566 จำนวน 1,135 ล้านบาท ลดลง
ร้อยละ 56 จากไตรมาส 2/2565 เนื่องจากราคาผลิตภัณฑ์แฟตตี้แอลกอฮอลเ์ฉลี่ยปรับลดลงร้อยละ 49 ตามราคาน้ำมันเมล็ดใน
ปาล์มดิบที่ลดลง จากสถานการณ์อุปสงค์ภายในประเทศและปริมาณการส่งออกโดยรวมของประเทศมาเลเซียในไตรมาสที่ 2/2566
ลดลง ประกอบกับอุปสงค์จากผู้ผลิต Oleochemical ที่ลดลง โดยเลือกใช้วัตถุดิบทางเลือกอื่นอย่างน้ำมันมะพร้าว (CCNO)
ทดแทนการใช้ CPKO เนื่องจากส่วนต่างราคาที่ลดลง ประกอบกับอุปทานเพิ่มขึ้นเมื่อเทียบกับช่วงเวลาเดียวกันของปีก่อนหน้า
จากทมี่ ีผู้ผลิต 3 ราย ในประเทศมาเลเซียและอินโดนีเซีย ได้มีการหยุดดำเนินการผลิตชั่วคราวในช่วงกลางเดือนพฤษภาคมถึงเดือน
มิถุนายน 2565 ในขณะที่ในไตรมาส 2/2566 มีการหยุดดำเนินการผลติ ชั่วคราวของผู้ผลิต 2 ราย ในประเทศมาเลเซียและฟิลปิ ปนิ ส ์
อีกทั้งปริมาณการขายผลิตภัณฑ์แฟตตี้แอลกอฮอล์ปรับตัวลดลง ร้อยละ 12 เป็นผลจากสถานการณ์เศรษฐกิจของประเทศจีน
ซึ่งเป็นผู้ซื้อหลักยังไม่ฟื้นตัวดีขึ้นตามที่ตลาดคาดการณ์ไว้ ถึงแม้ว่าประเทศจีนได้มีการประกาศนโยบายเปิดประเทศอีกครั้ง
ตั้งแต่วันที่ 8 มกราคม 2566 เป็นต้นมา อีกทั้งผู้ซื้อหลายรายในประเทศอินเดียมีการชะลอการจัดซื้อสินค้า จากการที่รัฐบาล
ประเทศอินเดียได้ปรับเพิ่มภาษีการนำเข้าสินค้าจากประเทศอินโดนีเซีย มาเลเซีย และไทย ในช่วงอัตราร้อยละ 3 ถึงร้อยละ 30
สำหรับผู้นำเข้า ตั้งแต่วันที่ 4 พฤษภาคม 2566 เป็นต้นมา จึงทำให้กำลังซื้อในตลาดอ่อนตัวลง
จากรายละเอียดดังกล่าว ส่งผลเกิดผลกระทบ Stock Gain & NRV จำนวน 34 ล้านบาท โดยในไตรมาส 2/2566
บริษัทฯ ทำกำไร EBITDA อยู่ท ี่ 135 ล้านบาท ปรับลดลงจากไตรมาส 2/2565 ร้อยละ 68 เมื่อหักผลกระทบของ Stock Gain &
NRV จำนวนดังกล่าวแล้ว ทำให้บริษัทฯ มี Adjusted EBITDA จำนวน 101 ล้านบาท คิดเป็นลดลงร้อยละ 83 และ
มี Adjusted EBITDA Margin ที่ร้อยละ 8.9
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 14
ผลการดำเนินงานเปรียบเทียบไตรมาส 2/2566 กับไตรมาส 1/2566
บริษัทฯ มีรายได้จากการขายกลุ่มผลิตภัณฑ์แฟตตี้แอลกอฮอล์ในไตรมาส 2/2566 ลดลงเล็กน้อยจากไตรมาสที่ผ่านมา
ร้อยละ 17 โดยมีสาเหตุหลักจากราคาผลิตภัณฑ์แฟตตี้แอลกอฮอล์เฉลี่ยที่ปรับตัวลดลงร้อยละ 7 ตามราคาน้ำมันเมล็ด
ในปาล์มดิบที่ผันผวน เนื่องจากอุปสงค์โดยรวมลดลงจากการผู้ผลิต Oleochemical ส่วนใหญ่เลือกใช้น้ำมันมะพร้าว (CCNO)
แทนการใช้ CPKO จากส่วนต่างราคาที่ปรับตัวมาอยู่ในระดับใกล้เคียงกัน และในช่วงสิ้นไตรมาส 2/2566 ปริมาณการส่งออก
น้อยลงจนทำให้ปริมาณสต๊อก CPKO ในประเทศมาเลเซียเพิ่มขึ้น อีกทั้งปริมาณการขายผลิตภัณฑ์แฟตตี้แอลกอฮอล์ปรับตัว
ลดลงเล็กน้อยร้อยละ 1 จากไตรมาสก่อนหน้า เนื่องจากผู้ซื้อส่วนใหญ่ยังมีปริมาณสินค้าคงคลังที่เพียงพอจากการจัดซื้อ
ล่วงหน้า ในขณะที่ความต้องการใช้กลุ่มผลิตภัณฑ์เพื่อสุขภาพและอนามัยส่วนบุคคล (Home and Personal Care) เริ่มชะลอ
ตัวลง จากสภาวะเศรษฐกิจโลกที่ค่อนข้างซบเซา และกิจกรรมทางเศรษฐกิจของประเทศผู้ซื้อรายใหญ่อย่างประเทศจีนที่ยังคง
ฟื้นตัวช้ากว่าที่ตลาดคาดการณ์ไว้ ทำใหผ้ ู้ซื้อมีความระมัดระวังในการจัดซื้อผลิตภัณฑ์และเลือกซื้อสินค้าเท่าที่จำเป็นต้องใช้
ทั้งนี้ บริษัทฯ สามารถทำกำไร EBITDA อยู่ที่จำนวน 135 ล้านบาท ปรับลดลงจากไตรมาสก่อนหน้า ร้อยละ 12
เมื่อหัก Stock Gain & NRV จำนวน 34 ล้านบาท ส่งผลให้บริษัทฯ มี Adjusted EBITDA จำนวน 101 ล้านบาท ซึ่งปรับลดลง
จากไตรมาสที่ผ่านมาร้อยละ 64 และมี Adjusted EBITDA Margin ที่ร้อยละ 8.9
ผลการดำเนินงานเปรียบเทียบช่วงครึ่งปีแรก 1H/2566 กับช่วงครึ่งปีแรก 1H/2565
บริษัทฯ มีรายได้จากการขายกลุ่มผลิตภัณฑ์แฟตตี้แอลกอฮอล์สำหรับช่วง 6 เดือนแรกของปี 2566 จำนวน
2,504 ล้านบาท ลดลงจากช่วง 6 เดือนแรกของปี 2565 จำนวน 2,420 ล้านบาท หรือร้อยละ 49 เนื่องจากราคาผลิตภัณฑ์
แฟตตี้แอลกอฮอลเ์ฉลี่ยที่ปรับตัวลดลงร้อยละ 46 เนื่องจากปริมาณน้ำมันเมล็ดในปาล์มดิบคงคลังในประเทศมาเลเซียเพิ่มขึ้นจาก
ปีก่อน จากกำลังการผลิตของประเทศมาเลเซียที่เพิ่มขึ้น ประกอบกับอุปสงค์จากผู้ผลิต Oleochemical ลดลงจากการเลือกใช้
น้ำมันมะพร้าว (CCNO) แทนการใช้ CPKO เนื่องจากส่วนต่างราคาที่แคบลง รวมไปถึงปริมาณการส่งออกโดยรวมของประเทศ
มาเลเซียลดลงเช่นเดียวกัน สำหรับปริมาณการขายแฟตตี้แอลกอฮอล์ที่ลดลงร้อยละ 10 เนื่องจากสถานการณ์เศรษฐกิจของ
ประเทศจีนซึ่งเป็นผู้ซื้อหลักยังไม่ฟื้นตัวดีขึ้นตามที่ตลาดคาดการณ์ไว้ ถึงแม้ว่าประเทศจีนได้มีการประกาศนโยบายเปิดประเทศ
อีกครั้ง ตั้งแต่วันที่ 8 มกราคม 2566 เป็นต้นมา อีกทั้งผู้ซื้อหลายรายในประเทศอินเดยี มีการชะลอการจัดซื้อสนิ ค้า จากการที่รัฐบาล
อินเดียปรับเพิ่มภาษีการนำเข้าสินค้าขึ้นในช่วงอัตราร้อยละ 3 ถึงร้อยละ 30 สำหรับผู้นำเข้าจากประเทศอินโดนีเซีย มาเลเซีย
และไทย ตั้งแต่วันที่ 4 พฤษภาคม 2566 เป็นต้นมา ทำให้กำลังซื้อในตลาดอ่อนตัวลง ประกอบกับอุปทานใน 1H/2566 ปรับตัว
ดีขึ้นจากปีก่อนที่มกี ารประกาศใช้มาตรการการจำกัดการส่งออก (Domestic Market Obligation : DMO) ของประเทศอินโดนีเซีย
สำหรับผลการดำเนินงานในช่วง 1H/2566 บริษัทฯ รับรู้กำไร EBITDA จำนวน 288 ล้านบาท ลดลงจาก 1H/2565
ร้อยละ 59 เมื่อหัก Stock Loss & NRV จำนวน 90 ล้านบาท ส่งผลให้บริษัทฯ มี Adjusted EBITDA จำนวน 378 ล้านบาท
ซึ่งปรับลดลงจากไตรมาสที่ผ่านมาร้อยละ 44
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 15
แนวโน้มสถานการณ์ตลาดและธุรกิจในครึ่งหลังของปี 2566
แนวโน้มสถานการณ์ตลาดเมทิลเอสเทอร์
สำหรับความต้องการเมทิลเอสเทอร์ ในช่วงครึ่งหลังของปี 2566 มีแนวโน้มทรงตัวเมื่อเปรียบเทียบกับช่วงครึ่งแรกของปี
2566 ถึงแม้ในช่วงไตรมาสที่ 3 จะเป็นช่วงที่ประเทศไทยอยู่ในฤดูมรสุม ซึ่งเป็นฤดูกาลที่มีปริมาณความต้องการใช้น้ำมันดีเซลใน
การเดินทางและการขนส่งสินค้าค่อนข้างน้อย อย่างไรก็ตาม บริษัทฯ คาดว่า ความต้องการใช้ดีเซลจะปรับตัวดีขึ้นในช่วงไตรมาส
ที่ 4 เนื่องจากเป็นช่วงเข้าสู่ฤดูกาลท่องเที่ยว ประชาชนส่วนใหญ่มักมีการเดินทางข้ามจังหวัด รวมถึงมีการออกมาจับจ่ายใช้สอย
มากขึ้น ทั้งนี้ ยังคงต้องติดตามสถานการณ์ราคาขายปลีกและภาพรวมความต้องใช้ดีเซลในประเทศ ภายหลังจากที่มาตรการลด
ภาษีสรรพสามิตในน้ำมันดีเซล 5 บาทต่อลิตร สิ้นสุดเมื่อวันที่ 20 กรกฎาคม 2566 ที่ผ่านมา ในส่วนของนโยบายสัดส่วนการ
ผสมไบโอดีเซลนั้น บริษัทฯ คาดการณ์ว่า ทางภาครัฐน่าจะยังคงสัดส่วนไว้ที่ B7 เพียงเกรดเดียวต่อเนื่องตลอดทั้งปี 2566
ในขณะที่ภาคอุปทานของตลาดเมทิลเอสเทอร์ในช่วงครึ่งหลังของปี 2566 คาดว่า ยังคงทรงตัว เนื่องจากยังไม่มีแผน
ขยายกำลังการผลิตจากผู้ผลิตรายเดิม และยังไม่มีผู้ผลิตรายใหม่เพิ่มเติมเข้ามาในตลาด บริษัทฯ จึงคาดการณ์ว่า อัตราการใช้
กำลังการผลิต (Utilization Rate) ของอุตสาหกรรมเฉลี่ยจะทรงตัวอยู่ที่ประมาณร้อยละ 50 ทั้งน ี้ราคาเมทิลเอสเทอร์ในช่วงครึ่ง
หลังของปี 2566 นั้น บริษัทฯ คาดว่า มีแนวโน้มทรงตัวตามแนวโน้มราคาน้ำมันปาล์มดิบภายในประเทศ (CPO-DIT)
แนวโน้มสถานการณ์ตลาดแฟตตี้แอลกอฮอล์
สำหรับความต้องการแฟตตี้แอลกอฮอล์จากธรรมชาติ (Natural Fatty Alcohols) ในช่วงครึ่งหลังของปี 2566
บริษัทฯ คาดการณ์ว่า มีแนวโน้มปรับตัวดีขึ้นเล็กน้อยเมื่อเปรียบเทียบกับช่วงครึ่งแรกของปี 2566 ถึงแม้ว่า จะยังมีปัจจัย
อ่อนไหวที่กระทบต่อความเชื่อมั่นและกำลังซื้อของตลาด จากความกังวลเรื่องภาวะเงินเฟ้อ สภาวะเศรษฐกิจโลกที่ถดถอย และ
สถานการณ์ความไม่แน่นอนของสงครามระหว่างประเทศรัสเซียกับยูเครนที่ยังคงยืดเยื้อ อย่างไรก็ตาม บริษัทฯ คาดการณ์ว่า
ผู้ซื้อส่วนใหญ่ มีแนวโน้มกลับมาจัดซื้อสินค้า เพื่อเพิ่มปริมาณสินค้าคงคลัง (Restock) มากขึ้น หลังจากที่สถานการณ์ราคา
วัตถุดิบน้ำมันเมล็ดในปาล์มดิบ (CPKO) มีแนวโน้มปรับตัวแข็งค่าขึ้น ประกอบกับประเทศจีนซึ่งเป็นผู้ซื้อรายใหญ่
เริ่มกลับเข้าสู่ตลาด เพื่อเตรียมการผลิตสินค้าสำหรับงานกีฬาเอเชียนเกมส์ครั้งที่ 19 ที่กำลังจะจัดขึ้นที่เมืองหางโจว
ประเทศจีน ตั้งแต่วันที่ 23 กันยายน - 8 ตุลาคม 2566 อีกทั้งในช่วงไตรมาสที่ 4 ของปี เป็นช่วงฤดูกาล High Season ของ
กลุ่มผู้ผลิตเครื่องสำอางและผลิตภัณฑ์เพื่อสุขอนามัยส่วนบุคคล (Home and Personal Care) โดยเฉพาะผู้ผลิตครีมบำรุงผิว
ที่มีความต้องการใช้ Long Chain แอลกอฮอล์ในช่วงฤดูหนาวมากขึ้น และผู้ผลิตน้ำหอมที่มีความต้องการใช้ Short Chain
แอลกอฮอล์ เพื่อเตรียมสำหรับใช้ในการผลิตสินค้าก่อนเทศกาลเฉลิมฉลองคริสต์มาสและเทศกาลวันปีใหม่ ส่งผลให้ภาพรวม
ความต้องการซื้อในตลาดผลิตภัณฑ์แฟตตี้แอลกอฮอล์ มีแนวโน้มปรับตัวดีขึ้นในช่วงครึ่งหลังของป ี
สำหรับด้านอุปทานโดยรวมของอุตสาหกรรม คาดว่า มีแนวโน้มปรับตัวดีขึ้นเมื่อเปรียบเทียบกับช่วงครึ่งแรก
ของปี 2566 ที่ผู้ผลิตรายใหญ่หลายรายมีการหยุดดำเนินการผลิตชั่วคราวเพื่อซ่อมบำรุง ประกอบกับผู้ผลิตแฟตตี้แอลกอฮอล์
บางราย มีการปรับลดกำลังการผลิตลง เพื่อให้สอดคล้องกับอุปสงค์ที่ลดลงในตลาดในครึ่งแรกของปอี ีกด้วย
ในส่วนของราคาแฟตตี้แอลกอฮอล์ในช่วงครึ่งหลังของปี 2566 บริษัทฯ คาดการณ์ว่า มีแนวโน้มทรงตัวเมื่อ
เปรียบเทียบกับช่วงครึ่งแรกของปี 2566 ตามแนวโน้มราคาน้ำมันเมล็ดในปาล์มดิบ (CPKO) ที่ค่อนข้างทรงตัว
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 16
แนวโน้มสถานการณ์ตลาดกลีเซอรีน
สำหรับความต้องการใช้กลีเซอรีนในช่วงครึ่งหลังของปี 2566 บริษัทฯ คาดว่า มีแนวโน้มปรับตัวดีขึ้น ถึงแม้ว่าจะยังมี
ปัจจัยอ่อนไหวที่กระทบต่อความเชื่อมั่นและกำลังซื้อของตลาด จากความกังวลเรื่องสถานการณ์เศรษฐกิจโลกต่างๆ ไม่ว่าจะเป็น
ภาวะเงินเฟ้อ และสภาวะเศรษฐกิจโลกที่ถดถอย อย่างไรก็ตาม บริษัทฯ คาดการณ์ว่า ผู้ซื้อส่วนใหญ่มีแนวโน้มจะกลับมาจัดซื้อ
สินค้าเพื่อเพิ่มปริมาณสินค้าคงคลัง (Restock) มากขึ้นในกลุ่มอุตสาหกรรมการผลิตผลิตภัณฑ์เพื่อสุขอนามัยส่วนบุคคล (Home
and Personal Care) และในส่วนของอาหารและยา โดยเฉพาะช่วงปลายของไตรมาสที่ 4 ซึ่งเป็นช่วงฤดูกาล High Season
ด้านอุปทานโดยรวมของตลาดกลีเซอรีนในช่วงครึ่งหลังของปี 2566 คาดการณ์ว่า จะมีแนวโน้มปรับตัวดีขึ้นเล็กน้อย
เนื่องจากผู้ผลิตแฟตตี้แอลกอฮอล์หลายรายกลับมาดำเนินการผลิตตามปกติ จึงส่งผลต่ออุปทานโดยรวมของผลิตภัณฑ์พลอยได้
อย่างกลีเซอรีนในตลาดที่อาจปรับตัวดีขึ้นตามไปด้วย
ทั้งน ี้ แนวโน้มราคาเฉลี่ยของกลีเซอรีนในช่วงครึ่งหลังของปี 2566 บริษัทฯ คาดว่า จะเคลื่อนไหวทรงตัวในกรอบแคบ
เนื่องจากยังขาดปัจจัยหนุนที่จะมีผลต่อราคาอย่างมีนัยสำคัญ
แนวโน้มสถานการณ์ตลาดเอทานอล
สำหรับความต้องการใช้เอทานอล (E100) ในช่วงครึ่งหลังของปี 2566 บริษัทฯ คาดการณ์ว่า มีแนวโน้มปรับตัวสูงขึ้น
จากช่วงครึ่งแรกของปี 2566 เนื่องจากปริมาณผู้ใช้แก๊สโซฮอล์มักจะมีการเดินทางมากขึ้นในช่วงไตรมาสที่ 4 ของปี ซึ่งเป็น
ฤดูกาลท่องเที่ยว ทั้งนี้ บริษัทฯ คาดการณ์ว่า ภาครัฐจะยังคงมาตรการลดการสนับสนุนราคาขายปลีกเชื้อเพลิงชีวภาพ
และคงนโยบายการใช้แก๊สโซฮอล์ E10 เป็นเชื้อเพลิงหลักของประเทศต่อไป
ในขณะที่ภาคอุปทานของตลาดเอทานอลในช่วงครึ่งหลังของปี 2566 บริษัทฯ คาดการณ์ว่า มีแนวโน้มทรงตัว เนื่องจาก
ยังไม่มีแผนขยายกำลังการผลิตจากผู้ผลิตรายเดิม และยังไม่มีผู้ผลิตรายใหม่เข้ามาเพิ่มเติมในตลาด จึงคาดการณ์ว่า อัตราการใช้
กำลังการผลิต (Utilization Rate) ของอุตสาหกรรมเฉลี่ยจะยังทรงตัวถึงปรับตัวดีขึ้นเล็กน้อยอยู่ที่ประมาณร้อยละ 55
สำหรับราคาเอทานอลในช่วงครึ่งหลังของปี 2566 นั้น บริษัทฯ คาดว่า มีแนวโน้มปรับตัวลดลงเล็กน้อยจาก
ช่วงครึ่งแรกของปี 2566 โดยอ่อนค่าลงตามแนวโน้มราคาวัตถุดิบสำหรับการผลิตเอทานอลจากมันเส้นที่คาดว่าจะเริ่มปรับตัว
ลดลงเล็กน้อย
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 17
งบกำไรขาดทุนรวม
ตารางที่ 6 : งบกำไรขาดทุนรวม เปรียบเทียบไตรมาส 2/2566, ไตรมาส 2/2565 และไตรมาส 1/2566
ไตรมาส ไตรมาส ไตรมาส
YoY QoQ
2/2566 2/2565 1/2566
ลบ. % ลบ. % ลบ. % ลบ. % ลบ. %
รายได้จากการขาย 4,744 100 7,503 100 (2,759) (37) 4,662 100 82 2
วัตถุดิบ (3,917) (83) (5,972) (80) 2,055 (34) (3,706) (79) (211) 6
ค่าเผื่อมูลค่าสินค้าคงเหลือ (NRV) (18) (0) (24) (0) 6 (25) 18 0 (36) (200)
Product to Feed Margin 809 17 1,507 20 (698) (46) 974 21 (165) (17)
ค่าใช้จ่ายแปรผันอื่น (377) (8) (445) (6) 68 (15) (408) (9) 31 (8)
ค่าใช้จ่ายในการผลิต (214) (5) (193) (3) (21) 11 (183) (4) (31) 17
Stock Gain/(Loss) 23 0 (109) (1) 132 (121) (151) (3) 174 (115)
ค่าใช้จ่ายในการขายและบริหาร (101) (2) (104) (1) 3 (3) (94) (2) (7) 7
รายได้อื่นๆ 9 0 7 0 2 29 10 0 (1) (10)
EBITDA 149 3 663 9 (514) (78) 148 3 1 1
ค่าเสื่อมราคาและตัดจำหน่ายทางบัญชี (129) (3) (154) (2) 25 (16) (130) (3) 1 (1)
EBIT 20 0 509 7 (489) (96) 18 0 2 11
ค่าใช้จ่ายทางการเงินสุทธิ (1) (0) (13) (0) 12 (92) (5) (0) 4 (80)
กำไร/(ขาดทุน) จากอัตราแลกเปลี่ยน (1) 26 1 (29) (0) 55 (190) (1) (0) 27 (2,700)
ส่วนแบ่งกำไร/(ขาดทุน) จากเงินลงทุน (25) (1) 38 1 (63) (166) 48 1 (73) (152)
รายได้/(ค่าใช้จ่าย) ภาษีเงินได้ (13) (0) (84) (1) 71 (85) (20) (0) 7 (35)
กำไรสุทธิรวม 7 0 422 6 (415) (98) 40 1 (33) (83)
หมายเหตุ : (1) รวมกำไร/(ขาดทุน) จากอัตราแลกเปลี่ยน และกำไร/(ขาดทุน) จากตราสารอนุพันธ์
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 18
ตารางที่ 7 : งบกำไรขาดทุนรวม เปรียบเทียบ 1H/2566 และ 1H/2565
1H/2566 1H/2565 YoY
ลบ. % ลบ. % ลบ. %
รายได้จากการขาย 9,406 100 14,819 100 (5,413) (37)
วัตถุดิบ (7,623) (81) (12,218) (82) 4,595 (38)
ค่าเผื่อมูลค่าสินค้าคงเหลือ (NRV) - - (24) (0) 24 (100)
Product to Feed Margin 1,783 19 2,577 17 (794) (31)
ค่าใช้จ่ายแปรผันอื่น (785) (8) (843) (6) 58 (7)
ค่าใช้จ่ายในการผลิต (397) (4) (325) (2) (72) 22
Stock Gain/(Loss) (128) (1) 137 1 (265) (193)
ค่าใช้จ่ายในการขายและบริหาร (195) (2) (192) (1) (3) 2
รายได้อื่นๆ 19 0 21 0 (2) (10)
EBITDA 297 3 1,375 9 (1,078) (78)
ค่าเสื่อมราคาและตัดจำหน่ายทางบัญชี (259) (3) (311) (2) 52 (17)
EBIT 38 0 1,064 7 (1,026) (96)
ค่าใช้จ่ายทางการเงินสุทธิ (6) (0) (23) (0) 17 (74)
กำไร/(ขาดทุน)จากอัตราแลกเปลี่ยน (1) 25 0 (7) (0) 32 (457)
ส่วนแบ่งกำไร/(ขาดทุน) จากเงินลงทุน 23 0 43 0 (20) (47)
รายได้/(ค่าใช้จ่าย) ภาษีเงินได้ (33) (0) (169) (1) 136 (80)
กำไรสุทธิรวม 47 0 909 6 (862) (95)
หมายเหตุ : (1) รวมกำไร/(ขาดทุน) จากอัตราแลกเปลี่ยน และกำไร/(ขาดทุน) จากตราสารอนุพันธ์
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 19
งบแสดงฐานะการเงิน
แผนภูมิที่ 2 : งบแสดงฐานะการเงิน เปรียบเทียบ ณ วันที่ 30 มิถุนายน 2566 และ ณ วันที่ 31 ธันวาคม 2565
เงินสดและ
หนี้สินอื่น
รายการเทียบเท่าเงินสด
หนี้สินทมี่ ี
ภาระดอกเบี้ย
ลูกหนี้การค้า สินค้าคงเหลือ
แ ละสินทรัพย์หมุนเวียนอื่น
ที่ดิน อาคาร และอุปกรณ ์
ส่วนของผู้ถือหุ้น
สินทรัพย์ไม่หมุนเวียน
รายการเงินฝากที่มี
ข้อจำกัดในการใช้
ณ วันที่ 30 มิถุนายน 2566 ณ วันที่ 31 ธันวาคม 2565
13,056 ล้านบาท 13,633 ล้านบาท
สินทรัพย์
ณ วันที่ 30 มิถุนายน 2566 บริษัทฯ มีสินทรัพย์รวมทั้งสิ้น 13,056 ล้านบาท ลดลงจาก ณ วันที่ 31 ธันวาคม 2565
จำนวน 577 ล้านบาท โดยมีการเปลี่ยนแปลงที่สำคัญ คือ
1. สินทรัพย์หมุนเวียนลดลง 442 ล้านบาท โดยมีสาเหตุหลักจาก
1.1 เงินสดและเงินลงทุนในสินทรัพย์ทางการเงินหมุนเวียนสุทธิลดลง 80 ล้านบาท
1.2 ลูกหนี้การค้าและลูกหนี้อื่นลดลง 356 ล้านบาท โดยสาเหตุหลักเป็นผลจากราคาวัตถุดิบที่ปรับลดลง
ทำให้ราคาขายผลิตภัณฑ์เมทิลเอสเทอร์และแฟตตี้แอลกอฮอล์ปรับลดลงอย่างมาก เมื่อเทียบกับ
ช่วงปลายปี 2565
2. สินทรัพย์ไม่หมุนเวียนลดลง 135 ล้านบาท โดยมีสาเหตุหลักจาก
2.1 อาคารและอุปกรณ์ลดลง 161 ล้านบาท สาเหตุหลักมาจากค่าเสื่อมราคาที่เกิดขึ้นในช่วงครึ่งปีแรก
2.2 เงินลงทุนในการร่วมค้าเพิ่มขึ้น 71 ล้านบาท
2.3 สินทรัพย์ภาษีเงินได้รอการตัดบัญชีลดลง 33 ล้านบาท
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 20
หนี้สิน
ณ วันที่ 30 มิถุนายน 2566 บริษัทฯ มีหนี้สินรวมทั้งสิ้น 2,938 ล้านบาท ลดลงจาก ณ วันที่ 31 ธันวาคม 2565
จำนวน 368 ล้านบาท โดยมีสาเหตุหลักจาก
1. เจ้าหนี้การค้าลดลง 65 ล้านบาท โดยหลักเนื่องจากราคาวัตถุดิบที่ปรับตัวลดลงอย่างมาก
2. เจ้าหนี้อื่นลดลง 128 ล้านบาท
3. ภาษีเงินได้นิติบุคคลค้างจ่ายลดลง 121 ล้านบาท
4. เจ้าหนี้ผู้รับเหมาก่อสร้างลดลง 12 ล้านบาท
ส่วนของผู้ถือหุ้น
ณ วันที่ 30 มิถุนายน 2566 บริษัทฯ มีส่วนของผู้ถือหุ้น จำนวน 10,118 ล้านบาท ลดลงจาก ณ วันที่ 31 ธันวาคม 2565
จำนวน 209 ล้านบาท จากผลกำไรสำหรับงวด 6 เดือนแรกของปี 2566 จำนวน 47 ล้านบาท และการจ่ายเงินปันผล จำนวน
256 ล้านบาท
งบกระแสเงินสด
ตารางที่ 8 : งบกระแสเงินสดสำหรับงวดหกเดือนสิ้นสุด วันที่ 30 มิถุนายน 2566 และ วันที่ 30 มิถุนายน 2565
การได้มา (ใช้ไป) ของเงินสดในแต่ละกิจกรรม (ล้านบาท) 30 มิ.ย. 66 30 มิ.ย. 65
เงินสดสุทธไิ ด้มาจาก (ใช้ไปใน) กิจกรรมดำเนินการ 330 222
เงินสดสุทธไิ ด้มาจาก (ใช้ไปใน) กิจกรรมลงทุน 315 (112)
เงินสดสุทธไิ ด้มาจาก (ใช้ไปใน) กิจกรรมจัดหาเงิน (344) (231)
ผลกระทบของอัตราแลกเปลยี่ นที่มีต่อเงินสดและรายการเทียบเท่าเงินสด 19 1
เงินสดและรายการเทียบเท่าเงินสดเพิ่มขึ้น (ลดลง) สุทธ ิ 320 (120)
เงินสดและรายการเทียบเท่าเงินสด ณ วันที่ 1 มกราคม 1,384 1,511
เงินสดและรายการเทียบเท่าเงินสด ณ วันที่ 30 มิถุนายน 1,704 1,391
หมายเหต:ุ เงินสดและรายการเทียบเท่าเงินสด ณ วันที่ 30 มิถุนายน 2566 ยังไม่รวมเงินลงทุนในสินทรัพย์ทางการเงินหมุนเวียน จำนวน 950 ล้านบาท
และเงินฝากที่มีข้อจำกัดในการใช้ จำนวน 503 ล้านบาท
สำหรับงบกระแสเงินสดสำหรับไตรมาส 2/2566 บริษัทฯ มีกระแสเงินสดสุทธิได้มาจากกิจกรรมดำเนินงาน จำนวน
330 ล้านบาท เนื่องจากบริษัทฯ มีผลกำไรสุทธิ 47 ล้านบาท โดยมีรายการปรับปรุงรายการที่ไม่ใช่เงินสด การลดลงของ
ลูกหนี้การค้า ลูกหนี้ภาษีมูลค่าเพิ่ม เจ้าหนี้การค้าและเจ้าหนี้อื่น และการเพิ่มขึ้นของสินค้าคงเหลือ
กระแสเงินสดสุทธิได้มาจากกิจกรรมลงทุน จำนวน 315 ล้านบาท โดยหลักมาจากเงินสดรับจากเงินลงทุนในสินทรัพย์
ทางการเงินหมุนเวียน จำนวน 400 ล้านบาท และเงินสดจ่ายเพื่อลงทุนในการร่วมค้า (GKBI) จำนวน 80 ล้านบาท
คําอธิบายและการวิเคราะห์ของฝ่ายจัดการประจําไตรมาส 2 ปี 2566
P a ge | 21
สำหรับกระแสเงินสดสุทธิใช้ไปในกิจกรรมจัดหาเงินจำนวน 344 ล้านบาท มีสาเหตุมาจากการจ่ายเงินปันผลให้ผู้ถอื หุ้น
จำนวน 256 ล้านบาท จ่ายชำระต้นทุนทางการเงิน จำนวน 39 ล้านบาท และจ่ายชำระหนี้สินตามสัญญาเช่าการเงิน จำนวน
30 ล้านบาท
จากกิจกรรมดังกล่าวข้างต้น ส่งผลให้บริษัทฯ มีเงินสดและรายการเทียบเท่าเงินสดเพิ่มขึ้นสุทธิ 320 ล้านบาท
โดยมีเงินสดยกมา ณ วันที่ 1 มกราคม 2566 จำนวน 1,384 ล้านบาท ทำให้ ณ วันที่ 30 มิถุนายน 2566 มีเงินสดจำนวน
1,704 ล้านบาท (ไม่รวมรายการเงินลงทุนในสินทรัพย์ทางการเงินหมนุ เวียน จำนวน 950 ล้านบาท และเงินฝากที่มีข้อจำกัดใน
การใช้ จำนวน 503 ล้านบาท)
อัตราส่วนทางการเงินที่สำคัญ
ตารางที่ 9 : อัตราส่วนทางการเงินที่สำคัญ เปรียบเทียบไตรมาส 2/2566, ไตรมาส 2/2565 และไตรมาส 1/2566
อัตราส่วนทางการเงิน ไตรมาส 2/2566 ไตรมาส 2/2565 ไตรมาส 1/2566
อัตราส่วนสภาพคล่อง (เท่า) 3.6 2.8 4.1
อัตราส่วน EBITDA ต่อรายไดจ้ ากการขาย (%) 3.1 8.8 3.2
อัตราส่วนกำไรสุทธิต่อรายได้จากการขาย (%) 0.1 5.6 0.9
อัตราส่วนผลตอบแทนต่อสินทรัพย์ (%) 1.1 10.5 4.6
อัตราส่วนผลตอบแทนต่อส่วนของผู้ถือหุ้น (%) 0.9 10.5 4.9
อัตราส่วนหนสี้ ินต่อส่วนของผู้ถือหนุ้ (เท่า) 0.3 0.3 0.3
อัตราส่วนหนสี้ ินที่มภี าระดอกเบี้ยต่อส่วนผู้ถือหุ้น (เท่า) 0.1 0.1 0.1
อัตราส่วนหนสี้ ินที่มภี าระดอกเบี้ยต่อ EBITDA (เท่า) 2.0 0.6 1.2
หมายเหตุ :
อัตราส่วนสภาพคล่อง (เท่า) = สินทรัพย์หมุนเวียน หาร หนี้สินหมุนเวียน
อัตราส่วน EBITDA ต่อรายได้จากการขาย (ร้อยละ) = EBITDA หาร รายได้จากการขาย
อัตราส่วนกำไรสุทธิต่อรายได้จากการขาย (ร้อยละ) = กำไรสุทธิ (ส่วนของผู้ถือหุ้น) หาร รายได้จากการขาย
อัตราส่วนผลตอบแทนต่อสินทรัพย์ (ร้อยละ) = กำไร (ขาดทุน) ก่อนดอกเบี้ยจ่ายและภาษีเงินได้ หาร สินทรัพย์รวม (เฉลี่ย)
อัตราส่วยผลตอบแทนต่อส่วนของผู้ถือหุ้น (ร้อยละ) = กำไรสุทธิ (ของผู้ถือหุ้นใหญ่) หาร ส่วนของผู้ถือหุ้นของบริษัทใหญ่เฉลี่ย
อัตราส่วนหนี้สินต่อส่วนของผู้ถือหุ้น (เท่า) = หนี้สินรวม หาร ส่วนของผู้ถือหุ้น
อัตราส่วนหนี้สินที่มีภาระดอกเบี้ยต่อส่วนของผู้ถือหุ้น (เท่า) = หนี้สินที่มีภาระดอกเบี้ย หาร ส่วนของผู้ถือหุ้น
อัตราส่วนหนี้สินที่มีภาระดอกเบี้ยต่อ EBITDA (เท่า) = หนี้สินที่มีภาระดอกเบี้ย หาร EBITDA
คําอธิบายและการวิเคราะห์ของฝ่ายจัดการประจําไตรมาส 2 ปี 2566
