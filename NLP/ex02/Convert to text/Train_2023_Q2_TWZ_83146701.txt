TWZ009/2566
11 สิงหาคม 2566
เรื่อง คําอธิบายและการวิเคราะห์ของฝ่ายจัดการ ไตรมาสที่ 2 สิ้นสุดวันที่ 30 มิถุนายน 2566
เรียน กรรมการและผู้จัดการ
ตลาดหลักทรัพย์แห่งประเทศไทย
ตามที่บริษัท ทีดับบลิวแซด คอร์ปอเรชั่น จํากัด (มหาชน) (“บริษัท”) ได้นําส่งงบการเงินของบริษัทและบริษัทย่อย
สําหรับงวดสามเดือน สิ้นสุดวันที่ 30 มิถุนายน 2566 ซึ่งผ่านการสอบทานจากผู้สอบบัญชีรับอนุญาตแล้ว บริษัทขอเรียนชี้แจง
การดําเนินงานของบริษัทและบริษัทย่อย ดังนี้
ผลการดําเนินงาน
สําหรับงวดสามเดือน สิ้นสุดวันที่ 30 มิถุนายน 2566 บริษัทและบริษัทย่อยมีรายได้รวม 870.04 ล้านบาท เพิ่มขึ้นจาก
842.53 ล้านบาท ของงวดเดียวกันของปีก่อน คิดเป็นจํานวนเงิน 27.50 ล้านบาท หรือเพิ่มขึ้นในอัตราร้อยละ 3.26
ซึ่งมีรายละเอียดดังต่อไปนี้
- รายได้จากการขายและบริการ จํานวน 865.24 ล้านบาท เพิ่มขึ้นจาก 837.13 ล้านบาท ของงวดเดียวกันของปีก่อน
คิดเป็นจํานวนเงิน 28.11 ล้านบาท หรือเพิ่มขึ้นในอัตราร้อยละ 3.36 เนื่องจากบริษัท เนื่องจากบริษัทได้มุ่งเน้น
ขายสินค้าเพื่อเพิ่มยอดขาย
- รายได้สนับสนุนการขาย เป็นจํานวนเงิน 2.07 ล้านบาท ลดลงจาก 2.26 ล้านบาท ของงวดเดียวกันของปีก่อน
คิดเป็นจํานวนเงิน 0.19 ล้านบาท หรือลดลงในอัตราร้อยละ 8.48 บริษัทและบริษัทย่อยได้รับเงินค่าสนับสนุนการขาย
จากผู้จําหน่ายลดลงตามการจัดการส่งเสริมการขายของผู้จัดจําหน่าย
- ต้นทุนในการจัดจําหน่ายจํานวน 13.13 ล้านบาท ลดลงจาก 16.86 ล้านบาทของงวดเดียวกันของปีก่อนเนื่องจาก
บริษัทสามารถบริหารค่าใช้จ่ายได้อย่างมีประสิทธิภาพ และค่าใช้จ่ายในการบริหารจํานวน 33.78 ล้านบาท เพิ่มขึ้น
จากจํานวน 30.85 ล้านบาท ของงวดเดียวกันของปีก่อนเป็นจํานวน 2.93 ล้านบาท หรือเพิ่มขึ้นในอัตราส่วนร้อยละ
9.49 เนื่องจากงวดปัจจุบันบริษัทย่อยมีค่าใช้จ่ายในการบริหารงานเพิ่มขึ้น
- ค่าใช้จ่าย (รายได้) ภาษีเงินได้ จํานวน 2.99 ล้านบาท เพิ่มขึ้นจากจาก 1.02 ล้านบาท ของงวดเดียวกันของปีก่อน
คิดเป็นจํานวน 1.97 ล้านบาท เนื่องจากผลการดําเนินงานตามที่กล่าวข้างต้น
- กําไรสุทธิ เป็นจํานวนเงิน 3.86 ล้านบาท ซึ่งกําไรสุทธิดังกล่าวถูกหักด้วยผลขาดทุนของส่วนได้เสียที่ไม่มีอํานาจ
ควบคุม 0.62 ล้านบาท ดังนั้นกําไรสุทธิส่วนที่เป็นของบริษัทจึงเป็นจํานวนเงิน 4.48 ล้านบาท ลดลงจาก 5.06 ล้านบาท
ของงวดเดียวกันของปีก่อน คิดเป็นจํานวน 0.59 ล้านบาท หรือลดลงในอัตราร้อยละ 11.60 เนื่องจากบริษัทและ
บริษัทย่อยมีผลการดําเนินงานตามที่กล่าวข้างต้น
ฐานะการเงิน
บริษัท และบริษัทย่อยมีสินทรัพย์รวม ณ วันที่ 30 มิถุนายน 2566 เป็นจํานวน 6,142.60 ล้านบาท และ ณ วันที่
31 ธันวาคม 2565 เป็นจํานวน 6,097.92 ล้านบาท เพิ่มขึ้นเป็นจํานวนเงิน 44.68 ล้านบาท หรือเพิ่มขึ้นในอัตราส่วนร้อยละ 0.73
ซึ่งสินทรัพย์ของบริษัท ณ วันที่ 30 มิถุนายน 2566 ประกอบด้วยสินทรัพย์หมุนเวียนคิดเป็นสัดส่วนร้อยละ 82.76 และสินทรัพย์
ไม่หมุนเวียนร้อยละ 17.24 โดยรายละเอียดของสินทรัพย์ที่สําคัญ สามารถสรุปได้ดังนี้
- บริษัท และบริษัทย่อยมีลูกหนี้การค้าและลูกหนี้หมุนเวียนอื่น เป็นจํานวน 2,036.21 ล้านบาท เพิ่มขึ้นจากจํานวน
1,925.81 ล้านบาท ของปีก่อนคิดเป็นจํานวนเงิน 110.40 ล้านบาท หรือเพิ่มขึ้นในอัตราส่วนร้อยละ 5.73 ลูกหนี้
การค้าของบริษัทเพิ่มขึ้นเนื่องจากบริษัทฯ มีรายได้จากการขายและบริการโดยการให้เครดิตลูกค้าเพิ่มขึ้น สําหรับ
ลูกหนี้อื่นสําหรับการดําเนินงานส่วนใหญ่ประกอบด้วย เงินจ่ายล่วงหน้าค่าสินค้า ลูกหนี้อื่น ค่าใช้จ่ายจ่ายล่วงหน้า
รายได้ค้างรับ เงนิ ทดรองจ่ายในการดําเนินงาน และดอกเบี้ยค้างรับ
- สินค้าคงเหลือของบริษัท และบริษัทย่อย ประกอบด้วยโทรศัพท์เคลื่อนที่ และอุปกรณ์เสริม รวมถึงขยะที่เป็นวัตถุดิบ
เพื่อผลิตพลังงานไฟฟ้าของบริษัทย่อย โดยสินค้าคงเหลือมีจํานวน 2,454.02 ล้านบาท เพิ่มขึ้นจากจํานวน 2,358.26
ล้านบาท ของปีก่อนเป็นจํานวน 95.76 ล้านบาท หรือเพิ่มขึ้นในอ้ตราร้อยละ 4.06 โดยสินค้าคงเหลือได้เป็นไปตาม
นโยบายการบริหารสินค้าของบริษัทฯ ซึ่งปัจจุบันราคาต้นทุนสินค้าโทรศัพท์เคลื่อนที่ต่อหน่วยสูงขึ้นมากกว่า
ในปีที่ผ่านมา
- ลูกหนี้โครรงการอสังหาริมทรัพบ์ภายใต้สัญญาเช่าทางการเงิน เป็นจํานวน 45.06 ล้านบาท ลดลงจากจํานวน 63.58
ล้านบาท ของปีก่อนคิดเป็นจํานวนเงิน 18.52 ล้านบาท หรือลดลงในอัตราส่วนร้อยละ 29.13 เนื่องจากบริษัท
พิจารณาตั้งตั้งค่าเผื่อด้านเครดิตของลูกหนี้โครงการอสังหาริมทรัพย์ภายใต้สัญญาเช่าทางการเงิน และได้รับชําระเงิน
จากลูกหนี้ตามระยะเวลาที่กําหนด
- อสังหาริมทรัพย์เพื่อการลงทุน เป็นจํานวน 134.00 ล้านบาท เพิ่มขึ้นจากจํานวน 122.00 ล้านบาทจากปีก่อนเป็น
จํานวนเงิน 12.00 ล้านบาท เหรือเพิ่มขึ้นในอัตราส่วนร้อยละ 9.84 เนื่องจากบริษัทย่อยได้โอนโครงการพัฒนา
อสังหาริมทรัพย์เพื่อให้เช่าภายใต้สัญญาเช่าทางการเงิน เป็นอสังหาริมทรัพย์เพื่อการลงทุนเพื่อรับรู้รายได้จากสัญญา
เช่าระยะสั้น
สภาพคล่อง
บริษัทและบริษัทย่อยมีเงินสดและรายการเทียบเท่าเงินสด ณ วันที่ 30 มิถุนายน 2566 จํานวน 229.59 ล้านบาท ลดลง
จากงวดเดียวกันของปีก่อน จํานวน 126.81 ล้านบาท หรือลดลงในอัตราส่วนร้อยละ 35.58 โดยมีรายละเอียดของแหล่งที่มาและใช้ไป
ของเงินสดดังนี้
- เงินสดสุทธิใช้ไปจากกิจกรรมดําเนินงาน 154.62 ล้านบาท ส่วนใหญ่เกิดจากดอกเบี้ยจ่าย และการเพิ่มขึ้นของสินค้า
คงเหลือ ลูกหนี้การค้าและลูกหนี้หมุนเวียนอื่น
- เงินสดสุทธิได้มาจากกิจกรรมลงทุน 4.92 ล้านบาท ส่วนใหญ่เกิดจากเงินสดรับอื่นจากกิจกรรมลงทุน
- เงินสดสุทธิได้มาจากกิจกรรมจัดหาเงิน 22.89 ล้านบาท ส่วนใหญ่เกิดจากการเงินสดรับจากเงินกู้ยืม
อัตราส่วนสภาพคล่องของบริษัทและบริษัทย่อย ณ วันที่ 30 มิถุนายน 2566 เท่ากับ 2.85 เท่า โดยบริษัทและบริษัทย่อย
มีหนี้สินหมุนเวียนเพิ่มขึ้นมากกว่าสินทรัพย์หมุนเวียนที่เพิ่มขึ้นเช่นกันเมื่อเทียบกับ ณ วันที่ 31 ธันวาคม 2565 ซึ่งมีอัตราส่วน
สภาพคล่องเท่ากับ 3.22 เท่า
แหล่งที่มาของเงินทุน
ณ วันที่ 30 มิถุนายน 2566 บริษัทและบริษัทย่อยมีหนี้สินรวม จํานวน 2,039.83 ล้านบาท ในขณะที่ส่วนของผู้ถือหุ้น
ของบริษัทและบริษัทย่อย เท่ากับ 4,102.77 ล้านบาท ส่งผลทําให้อัตราหนี้สินต่อส่วนของผู้ถือหุ้นเท่ากับ 0.50 เท่า เพิ่มขึ้นจาก 0.49 เท่า
ณ วันที่ 31 ธันวาคม 2565
จึงเรียนมาเพื่อทราบ
ขอแสดงความนับถือ
(นายพุทธชาติ รังคสิริ)
กรรมการผู้จัดการ
