คําอธิบายและการวิเคราะห์ของฝ่ายจัดการ ไตรมาส 2/2566
ผลการดำเนินงาน
ไตรมาส 2 ปี % เปลี่ยนแปลง %
2566
เปลี่ยนแปลง
Y-o-Y
Q-o-Q
(ล้านบาท)
รายได้จากการขายและบริการ 484.38 13.62% (4.82%)
รายได้อื่น 9.91 10.36% 174.52%
รายได้รวม 494.30 13.56% (3.55%)
กำไรขั้นต้น 50.76 (35.89%) (8.12%)
กำไรก่อนดอกเบยี้ ภาษีเงินได้ ค่าเสื่อมราคาและค่าตดั จำหน่าย 76.05 (28.94%) (13.19%)
กำไรสุทธิ 4.16 (83.48%) (69.57%)
ในไตรมาสที่ 2/2566 บริษัทฯ มีรายได้จากการขายและบริการเท่ากับ 484.38 ล้านบาทเพิ่มขึ้น 13.62% เมื่อเทียบกับ
ช่วงเดียวกันของปีก่อน ปัจจัยหลักมาจากรายได้จากการขายหนังผืนสำเร็จรูปสำหรับรองเท้า เฟอร์นิเจอร์ และผลิตภัณฑ์ในกลุ่ม
ยานยนต์พิ่มขึ้น
บริษัทฯ มีรายได้รวมสุทธิเท่ากับ 494.30 ล้านบาท เพิ่มขึ้น 13.56% เมื่อเทียบกับช่วงเดียวกันของปีก่อน และลดลง
3.55% เมื่อเทียบกับไตรมาสที่ผ่านมา
บริษัทฯ มีกำไรขั้นต้นเท่ากับ 50.76 ล้านบาท ลดลง 35.89% เมื่อเทียบกับช่วงเดียวกันของปีก่อน และลดลง 23.14%
เมื่อเทียบกับไตรมาสที่ผ่านมา โดยอัตรากำไรขั้นต้นเมื่อเทียบกับรายได้จากการขายและบริการในไตรมาสที่ 2/2566 เท่ากับ
12.53% ซึ่งอัตรากำไรขั้นต้นของช่วงเดียวกันของปีก่อน เท่ากับ 18.57% สาเหตุหลักมาจากต้นทุนวัตถุดิบที่มีการปรับราคาสูงขึ้น
ต้นทุนค่าสาธาราณูปโภคที่ปรับเพิ่มสูงขึ้น ค่าพลังงานเชื้อเพลิง ค่าซ่อมแซมปรับปรุงเครื่องจักรและค่าแรงที่ปรับเพิ่มขึ้น
บริษัทฯ มีกำไรก่อนดอกเบี้ย ภาษีเงินได้ ค่าเสื่อมราคาและค่าตัดจำหน่าย 76.05 ล้านบาท ลดลง 28.94% เมื่อเทียบกับ
ช่วงเดียวกันของปีก่อน และลดลง 13.19% เมื่อเทียบกับไตรมาสที่ผ่านมา โดยในไตรมาสนี้บริษัทฯ มีค่าใช้จ่ายในการขายและ
บริหาร เท่ากับ 41.04 ล้านบาท เพิ่มขึ้น 1.08 ล้านบาท เมื่อเทียบกับไตรมาส 2 ของปีที่แล้ว
ค่าใช้จ่ายทางการเงินในไตรมาสที่ 2/2566 เท่ากับ 14.76 ล้านบาท เพิ่มขึ้น 2.04 ล้านบาทเมื่อเทียบกับช่วงเดียวกันของ
ปีก่อน และเพิ่มขึ้น 0.67 ล้านบาทเมื่อเทียบกับไตรมาสที่ผ่านมา ค่าใช้จ่ายทางการเงินทเี่พิ่มขึ้น สาเหตุหลักมาจากอัตราดอกเบี้ย
เงินกู้ระยะสั้นจากสถาบันทางการเงินปรับเพิ่มขึ้น บริษัทฯ มีกำไรสุทธิในไตรมาสที่ 2/2566 เท่ากับ 4.16 ล้านบาท ปรับตัวลดลง
83.48% เมื่อเทียบกับกำไรสุทธิในไตรมาส 2 ของปีทผี่ ่านมา และคิดเป็นอัตรากำไรสุทธิที่ 0.86%
ฐานะการเงิน
มิถุนายน 2566 ธันวาคม 2565
(ล้านบาท) (ล้านบาท)
สินทรัพย์รวม 3,606.76 3,694.42
สินทรัพย์หมุนเวียน
เงินสดและรายการเทยี บเท่าเงินสด 10.65 4.84
ลูกหนี้การค้าและลูกหนี้อื่น 222.10 233.69
สินค้าคงเหลือ 1,176.00 1,204.42
ที่ดิน อาคารและอุปกรณ์ - สุทธิ 2,120.01 2,163.07
หนี้สินรวม 1,989.23 2,035.46
เงินกู้ยืมระยะสั้นจากสถาบันการเงิน 1,204.17 1,074.29
เจ้าหนี้การคา้ และเจ้าหนี้อื่น 238.73 264.43
เงินกู้ยืมระยะยาว 465.61 639.76
ส่วนของผู้ถือหนุ้ รวม 1,617.52 1,658.96
ณ 30 มิถุนายน 2566 บริษัทฯ มีสินทรัพย์สุทธิ 3,606.76 ล้านบาท ลดลงเมื่อเทียบจากสิ้นปี 2565 เท่ากับ 87.67 ล้าน
บาท บริษัทฯ มีลูกหนี้การค้า 222.10 ล้านบาท คิดเป็น 6.16% ของสินทรัพย์สุทธิ ลดลง 11.59 ล้านบาทเมื่อเทียบกับปีก่อน
บริษัทฯ มีสินค้าคงเหลือ 1,176.00 ล้านบาท คิดเป็น 32.61% ของสินทรัพย์สุทธิ ลดลง 28.41 ล้านบาทเมื่อเทียบกับปี
ก่อน
ที่ดิน อาคารและอุปกรณ์ ณ วันที่ 30 มิถุนายน 2566 เท่ากับ 2,120.01 ล้านบาท คิดเป็น 58.78% ของสินทรัพย์สุทธิ
เงินกู้ยืมระยะสั้นจากสถาบันการเงินเพิ่มขึ้นจาก 1,074.28 ล้านบาท ณ สิ้นปี 2565 เป็น 1,204.17 ล้านบาท เจ้า
หนี้ทรัสต์รีซีทลดลง 79.11 ล้านบาทเมื่อเทียบจากสิ้นปี 2565 ส่วนตั๋วสัญญาใช้เงินลดลง 25.70 ล้านบาทเมื่อเทียบจากสิ้นปี 2565
เงินกู้ยืมระยะยาวลดลง ณ สิ้นวันที่ 30 มิถุนายน 2566 คงเหลือเงินกู้ยืมระยะยาว 465.62 ล้านบาท ลดลง 174.14 ล้านบาทเมื่อ
เทียบจากสิ้นปี 2565 เป็นผลมาจากการจ่ายชำระคืนเงินกู้ระยะยาวตามกำหนดระยะเวลา
ในเดือนพฤษภาคม 2566 บริษัทฯ ได้จ่ายเงินปันผลให้แก่ผู้ถือหุ้นในอัตรา 0.10 บาท/หุ้น หรือเท่ากับ 59.26 ล้านบาท
โดย ณ 30 มิถุนายน 2566 กำไรสะสมที่ยังไม่ได้จัดสรรเท่ากับ 485.61 ล้านบาท ปรับลดลง 41.44 ล้านบาท เมื่อเทียบกับปีที่ผ่าน
มา ส่งผลให้ส่วนของผู้ถือหุ้นเท่ากับ 1,617.52 ล้านบาท
อัตราส่วนทางการเงิน
ไตรมาสที่ ปี2565 ไตรมาสที่
2/2566 2/2565
อัตราส่วนสภาพคล่อง (เท่า) 0.88 0.89 0.81
อัตราส่วนสภาพคล่องหมุนเร็ว (เท่า) 0.15 0.14 0.11
อัตราส่วนความสามารถในการชำระดอกเบยี้ (เท่า) 6.22 7.97 8.41
อัตราส่วนความสามารถในการจ่ายชำระหนี้ (เท่า) 1.04 1.17 1.37
อัตราส่วนหนสี้ ินสุทธิต่อ EBITDA (เท่า) 5.83 4.88 4.85
อัตราส่วนหนสี้ ินสุทธิต่อส่วนของผถู้ ือหุ้น (เท่า) 1.22 1.23 1.27
อัตรากำไรขั้นต้น (%) 10.48 15.50 18.57
อัตรากำไรก่อนดอกเบี้ย ภาษีเงินได้ ค่าเสื่อมราคาและคา่ ตัดจำหน่าย (%) 15.70 20.35 25.10
อัตรากำไรสุทธิ (%) 0.86 4.87 5.91
อัตราผลตอบแทนต่อส่วนของผู้ถือหุ้น (%) 1.03 6.10 6.20
ภาพรวมการประกอบธุรกิจในครึ่งปีแรกของปี 2566
ภาพรวมผลประกอบการครึ่งปีแรก บริษัทฯ สามารถสร้างยอดขายและบริการจากการขายไดเ้พิ่มสูงขึ้นจากปีก่อนหน้าแต่
ต้นทุนจากการดำเนินงานก็ปรับตัวเพิ่มสูงขึ้นด้วยเช่นกัน โดยมีสาเหตุมาจาก ค่าใช้จ่ายด้านสาธารณูปโภคต่างๆปรับตัวเพิ่มสูงขึ้น
โดยเฉพาะค่าไฟฟ้าจากการปรับขึ้นของค่าไฟต่อหน่วย อีกทั้งยังมีค่าใช้จ่ายที่เกี่ยวข้องกับการซ่อมแซมปรับปรุงเครื่องจักรและการ
ปรับขึ้นดอกเบี้ยเงินกู้ยืมจากสถาบันการเงินอย่างต่อเนื่อง ส่งผลกระทบทั้งทางตรงและทางอ้อมต่อผลประกอบการของบริษัทฯ
แต่ทางบริษัทฯ มีความมั่นใจว่าจะสามารถปรับตัวพร้อมกับรักษาความสามารถในการแข่งขันไว้ได้ โดยทางบริษัทฯ จะ
พยายามควบคุมค่าใช้จ่ายให้อย่างรัดกุมและบริหารต้นทุนให้มีประสิทธิภาพ เพื่อสร้างผลตอบแทนให้กับผู้ถือหุ้นแม้ว่าบริษัทฯ
จะต้องเผชิญกับแรงกดดันจากค่าใช้จ่ายหลายด้านที่ปรับตัวเพิ่มสูงขึ้น
จึงเรียนมาเพื่อทราบ
ขอแสดงความนับถือ
(นางสาวกุลวรินทร์ วีระพุฒิเวทย์)
รองกรรมการผู้จัดการ
